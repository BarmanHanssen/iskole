---
id: ms_timeplan
title: Timeplan
sidebar_label: Timeplan
---

_Min timeplan_ er standardvalget første gang timeplanen vises. Når du logger på iSkole, vil du automatisk komme til gjeldende uke. Men du kan fritt velge en annen uke fra nedtrekkslisten.  Hvis du endrer uke, vil dette bli gjeldende uke også for nye menyvalg.

:::note Merk
Bruk valget _Zoom_ for å tilpasse visningen av timeplanen til skjermen du benytter. 
Fra _Last ned timeplanen_ kan du lagre timeplanen i PDF-format.
:::

## Min timeplan
Dine timer vises med fag og romnr. Dersom du har fått reservert ekstra rom til en time, vil det rommet også vises på din timeplan. Dagene er farget likt som i skoleruten. Fridager/fritimer er hvite. Dersom det skal være prøve i et av fagene dine vil den vises med grønn farge. Klikk på en time for å få frem flere detaljer om timen. 

_Ukeplan_:
Hvis du har lagret en ukeplan til et fag (fra Års-/ukeplan_),  vil planen i faget vises her. 

_Stillingsoversikt_:
Her viser alle dine fag på listeform, samt eventuell tillegg, og summert din stillingsstørrelse.

## Romtimeplan
Her vises timeplanen til valgte rom. Timeplanen kan lastes ned som et pdf-dokument dersom det er ønskelig.

_Rom som du kan reservere_:  
Det er kun rom fra denne listen du kan reservere til deg selv.
Det er rektor/administrator som fra menyvalget _Tilgang_ kan åpne for reservasjon .

_Egne reserveringer_:  
En lærer kan reservere et ekstra rom, selv om læreren har undervisning på annet rom i samme time.
Velg ønsket rom fra nedtrekkslisten. Ledige timer for rommet vises med grønne bokser. Ved å klikke på en grønn boks vil det automatisk opprettes en reservasjon med teksten _Reservert_. Du kan endre teksten ved å høyreklikke på den og velge _Endre tekst_. 

For å slette reservasjonen venstreklikker du på reservasjonen. 

## Lærertimeplan
Her finner du timeplanen til samtlige lærere ved skolen. Nedtrekkslisten inneholder derfor navnene til alle som har undervisning ved skolen inneværende planperiode. Planleggingsdager er markert med gul, fridager med fiolett farge. Uker uten undervisning vises ikke. Klikk på en time for å få flere detaljer!

## Elevtimeplan
Her finner du timeplanen til samtlige elever ved skolen.
Søk etter elever ved å klikke på forstørrelsesglasset. Skriv inn hele eller deler av navnet og klikk _Enter_-tasten, velg ønsket elev og klikk _Lukk_. Legg merke til at fargekodene er forskjellig fra ansattes timeplan. For elever farges fravær og forsentkomming. Prøver vises i grønt øverst i kalenderen. Elevens kontaktlærer vises over tabellen. _Ukeplan_ og _Faglærere_ for den valgte eleven kan også vises.

## Klassetimeplan
Nedtrekkslisten _Klasse_ viser bare klasser som har fått timer lagt ut på timeplanen. Timer markert med *Gruppe* er timer hvor elevene hra/kan ha gruppefag. Hvilke fag den enkelte har valgt vil fremgå av elevens timeplan. Klikk på knappen _Vis klassens faglærere_ for en liste over alle elevens faglærere, inkludert gruppefag som elevene har i sin fagkrets.

## Tid
Her vises start- og slutt-tider som timeplanlegger har til sin rådighet. Dette er en mal som gjelder for nye timer som timeplanlegges. Det innebærer at klokkeslettene ikke behøver å være identiske med tidene som nå vises på timeplanen. Eventuelle avvik skyldes at timene for faget ble timeplanlagt med en avvikende mal.
