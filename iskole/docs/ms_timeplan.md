---
id: ms_timeplan
title: Timeplan
sidebar_label: Timeplan
---

_Min timeplan_ er standardvalget når man klikker på _Timeplan_. Når du logger på iSkole, vil du automatisk komme til gjeldende uke. Men du kan fritt velge en annen uke fra nedtrekkslisten.  Hvis du endrer uke, vil dette bli gjeldende uke også for nye menyvalg.

:::note Merk
Bruk valget _Zoom_ for å tilpasse visningen av timeplanen til skjermen du benytter. 
Fra _Last ned timeplanen_ kan du lagre timeplanen i PDF-format.
:::

## Min timeplan
Dine timer vises med fag og romnr. Dersom du har fått reservert ekstra rom til en time, vil det rommet også vises på din timeplan. Dagene er farget likt som i skoleruten. Fridager/fritimer er hvite. Dersom det skal være prøve i et av fagene dine vil den vises med grønn farge. Klikk på en time for å få frem flere detaljer om timen. 

_Ukeplan_:
Hvis du har lagret en ukeplan til et fag (fra Års-/ukeplan_),  vil planen i faget vises her. 

_Stillingsoversikt_:
Her viser alle dine fag på listeform, samt eventuell tillegg. Summen er din stillingsstørrelse.

## Romtimeplan
Her vises timeplanen til et bestemt rom. Alle rom som kan timeplanlegges, finner du i nedtrekkslisten. 

Dersom du kan reservere rommet, vil ledige timer være farget grønn. Ved å klikke på en grønn boks vil det automatisk opprettes en reservasjon med teksten _Reservert_.  Du kan endre teksten ved å høyreklikke på den og velge _Endre tekst_. 

Rommet blir bare reservert for denne ene uken.

For å slette reservert time venstreklikker du på timen. 

_Rom som du kan reservere_:  
Det er kun rom fra denne listen du kan reservere til deg selv. Disse rommenes fritimer vil vises med grønn farge under arkfanen _Romtimeplan_.
Det er rektor/administrator som fra menyvalget _Tilgang_ kan åpne for reservasjon .

_Egne reserveringer_: Her får du oversikt over alle rom som du har reservert for denne uken.

## Lærertimeplan
Her finner du timeplanen til samtlige lærere ved skolen. Nedtrekkslisten inneholder derfor navnene til alle som har undervisning ved skolen inneværende planperiode. Planleggingsdager er markert med gul, fridager med fiolett farge. Uker uten undervisning vises ikke. Klikk på en time for å få flere detaljer!

## Elevtimeplan
Her finner du timeplanen til samtlige elever ved skolen.
Søk etter elever ved å klikke på forstørrelsesglasset. Velg ønsket elev og klikk _Lukk_. For elever vises timer med fravær og forsentkomming med henholdsvis rød og grønn farge. Klikker du på timen fås flere detaljer frem.
Prøver for valgte elev denne uken vises i grønt øverst i kalenderen. 

_Ukeplan_: Dersom faglærer har lagt inn ukeplan for gjeldende uke, vil planen i faget vises her. 

_Faglærere_: Her vises faglærere, og eventuelle tolærere, i alle elevens klasse- og gruppefag. 

## Klassetimeplan
Nedtrekkslisten inneholder bare klasser som har fått timer lagt ut på timeplanen. Klassefag kommer på blå bakgrunn. Elevenes gruppefag har grønn bakgrunn. Bare gruppefag som minst en elev i klassen har valgt kommer med. 

_Vis klassens faglærere_: Listen inneholder alle elevens faglærere, altså også faglærere i gruppefag som elevene måtte ha i sin fagkrets.

## Tid
Her vises start- og slutt-tider som timeplanlegger har til sin rådighet. Dette er en mal som gjelder for nye timer som timeplanlegges. Det innebærer at klokkeslettene ikke behøver å være identiske med tidene som nå vises på timeplanen. Eventuelle avvik skyldes at timene for faget ble timeplanlagt med en avvikende mal. Malen kan endres fra _Timeplan>Tider_.
