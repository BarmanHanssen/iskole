---
id: ms_timeplan
title: Timeplan
sidebar_label: Timeplan
---

_Timeplan_ består av undermenyene _Min timeplan, Lærertimeplan, Elevtimeplan, Klassetimeplan og Romtimeplan_. Når du velger en av undermenyene vil du automatisk komme til gjeldende uke. Du kan fritt velge en annen uke fra nedtrekkslisten eller med pil-knappene før og etter listen.

:::info Merk
Med pilen som peker nedover kan du lagre timeplanen i PDF-format. Pilen som peker oppover eksporterer timeplanen slik at den kan importeres i en kalender.
:::
 
## Min timeplan
Dine timer vises med fag og romnr. Dersom du har fått reservert ekstra rom til en time, vil det rommet også vises på din timeplan. Klikk på en time for å få frem flere detaljer om timen. Vikartimer er farget med gul kant og reservasjoner med orange.

### Ukeplan
Hvis du har lagret en ukeplan til et fag (fra Års-/ukeplan_) vil planen i faget vises her. 

### Stillingsoversikt
Dersom du er lærer vises alle dine fag på listeform. Prosentsatsen for hvert fag er fastsatt av skolen. Tilleggsressurs for annet enn undervisning blir også tatt med. Summen er din stillingsstørrelse.

## Lærertimeplan
Her finner du timeplanen til samtlige lærere ved skolen. Nedtrekkslisten inneholder derfor navnene til alle som har undervisning ved skolen inneværende skoleår. Vikartimer er farget med gul kant og reservasjoner med orange. Uker uten undervisning vises ikke. Klikk på en time for å få flere detaljer. Da vises også fagets navn, når timen slutter, eventuell tolærer og vikar.

## Elevtimeplan
Her finner du timeplanen til samtlige elever ved skolen.
Begrens utvalget ved å skrive i tekstfeltet. Eventuelt fravær er markert i timens kant. Fargekodene er som ellers i fraværsoversiktene og beskrevet under timeplanen. Klikker du på timen får du også frem fagets navn, når timen slutter, om det er notert fravær og egenmelding for eventuelt fravær.

### Ukeplan
Dersom faglærer har lagt inn ukeplan for gjeldende uke, vil planen i faget vises her. 

### Faglærere
Her vises alle klasse- og gruppefag eleven følger, med faglærer og eventuelle tolærere.

## Klassetimeplan
Nedtrekkslisten inneholder bare klasser som har fått timer lagt ut på timeplanen. Klassefag kommer på blå kant og gruppefag har grønn. Bare gruppefag som minst en elev i klassen har valgt kommer med. 

### Faglærere
Knappen viser en liste med alle klassens faglærere, altså også faglærere i gruppefag som elevene måtte ha i sin fagkrets.

## Romtimeplan
Her vises timeplanen til et bestemt rom. Alle rom vises i nedtrekkslisten. 

Dersom du kan reservere rommet, vil ledige timer være farget grønn. Du kan reservere et ekstra rom i en time hvor du allerede er opptatt med undervisning et annet sted. Ved å klikke på en grønn time vises et dialogvindnu, angi tekst og klikk _Reserver_.  Du kan endre teksten eller slette reservasjonen ved å klikke på den reserverte timen. Rommet blir bare reservert for denne ene uken. 

### Egne reserveringer
Her får du oversikt over alle rom som du har reservert denne uken. Du kan endre og slette reservasjonene ved å klikke på blyanten.

### Rom som du kan reservere
Det er kun rom fra denne listen du kan reservere til deg selv. Disse rommenes fritimer vil vises med grønn farge under arkfanen _Romtimeplan_.
Det er rektor/administrator som fra menyvalget _Tilgang_ kan åpne for reservasjon .

:::info Start- og slutt-tider
Timeplanlegger har en mal som gir start- og slutt-tid for hver time som timeplanlegges. Malen kan endres fra _Timeplan>Tider_. Derfor behøver ikke eksempelvis første time på mandag starte likt for alle klasser. 
