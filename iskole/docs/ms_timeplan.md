---
id: ms_timeplan
title: Timeplan
sidebar_label: Timeplan
---

Alle timeplanene kan endres fra uke til uke. Påse at du har valgt ønsket uke. Når du logger på iSkole, vil du automatisk være på gjeldende uke. Unntak er uker som ikke er i skoleruten, da vil neste uke vises. Øverst i vinduet vises faner for de forskjellige timeplanene, Min timeplan er standardvalget første gang timeplanen vises.


:::note Merk
Hvis du endrer uken, vil dette være gjeldende også på andre menyvalg.
:::

## Min timeplan
Dine timer vises ved fag og romnr, eventuelle reservasjoner vil også vises på din timeplan. Dagene er farget likt som i skoleruten. Unntak er skoledager, som her er hvite. Klikk på en time for å få se flere detaljer om timen. Hvis du har lagret en ukeplan til et fag, (se Års-/ukeplan), vil planen i faget vises under fanen _Ukeplan_.

:::tip Tips
Zoom inn så mye du kan og fortsatt se alle timer, før du laster ned timeplanen.
:::

## Romtimeplan
Velg ønsket rom fra nedtrekkslisten. For å gjøre en reservasjon må man velge det aktuelle rommet. Ledige timer vil vises med grønne bokser. Ved å klikke på den grønne boksen vil det automatisk opprettes en reservasjon med teksten _Reservert_. Du kan endre teksten ved å høyreklikke på den og velge _Endre tekst_. For å slette reservasjonen venstreklikker du på reservasjonen. Du kan også se dine reservasjonen under fanen _Egne reserveringer_. Her har du også mulighet til å endre tekstene. Hvis du endrer den, klikk utenfor tekstfeltet når du er ferdig, slik at knappen _Lagre_ blir aktiv og trykk på denne. Du kan slette en reservasjon ved å markere den og klikke _Slett valgt reservering_. Romreserveringer gjort herfra regnes som spontane reserveringer og disse blir ikke kopiert videre om timeplanlegger skulle kopiere timeplanen fremover i tid. Ønskes en fast reservering av rom for lærer, så må timeplanleggeren legge den inn. Hvilke rom du er gitt tilgang til å reservere kan du se under fanen _Rom som du kan reservere_.

## Lærertimeplan
Nedtrekkslisten inneholder navnene til alle som har undervisning ved skolen inneværende planperiode. Planleggingsdager er markert med gul, fridager med fiolett farge. Uker uten undervisning vises ikke. Klikk på en time for å se flere detaljer.

## Elevtimeplan
Søk etter elever ved å klikke på forstørrelsesglasset. Skriv inn hele eller deler av navnet og klikk _Enter_-tasten, velg ønsket elev og klikk _Lukk_. Legg merke til at fargekodene er forskjellig fra ansattes timeplan. For elever farges fravær og forsentkomming. Prøver vises i grønt øverst i kalenderen. Elevens kontaktlærer vises over tabellen. Ukeplaner og faglærere vises under egne faner.

## Klassetimeplan
Nedtrekkslisten _Klasse_ viser bare klasser som har fått timer lagt ut på timeplanen. Tider markert med *Gruppe* er timer hvor elevene kan ha forskjellige fag. Hvilke fag den enkelte har valgt vil fremgå av elevens timeplan. Klikk på knappen _Vis klassens faglærere_ for en liste over alle elevens faglærere.