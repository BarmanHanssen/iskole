---
id: ms_fravaer
title: Fravær
sidebar_label: Fravær
---

Dette menyvalget inneholder fagfravær, egenmeldinger, klager, heldagsprøver, fravær for eventuelle kontaktelever og sluttføring av fravær.

:::important Fraværskoder

- D = Dagfravær
- I = Dagfravær som ikke teller på vitnemålet
- F = Timefravær
- O = Organisert studiearbeid (Teller ikke som fravær)
- S = For sent til timen
- M = Møtt

:::

## Fagfravær
Fagfravær kan føres med to ulike visninger, _Full_ og _Komprimert_. Den komprimerte er beregnet på små skjermer og inneholder et minimum av informasjon. Fullvisningen viser elevens fravær i alle timer. På den måten kan du se om en elev som er borte også var borte de foregående timene. Klikk på ikonet for å velge visning.

![Fagliste fravær](/iskole/img/ms_fravaer_fagliste.png 'Fagliste fravær')

### Fullvisning
Kontroller at du står på rett uke. Fraværsføringen er knyttet sammen med timeplanen. Du vil derfor kun ha mulighet til å føre fravær i de timene faget er timeplanlagt. Gyldige verdier er F for fravær og S for forsentkomming. For private skoler skal det føres M for å dokumentere at eleven har møtt til undervisning og vært til stede og O for organisert studiearbeid. Timene i tabellen vil være markert med - hvis eleven ikke har undervisning. Annet fravær vil være synlig i tabellen, men kan ikke endres her. Siste raden i tabellen dokumenterer om undervisningen er blitt gjennomført. 

:::tip Tips
Når du står i et tekstfelt, kan du klikke "_Enter_"-tasten for å flytte markøren til feltet nedenfor. 
:::

1. Timen er avholdt
2. Timeplanlagt time mistet på grunn av læreplanrelaterte aktiviteter i andre fag eller
3. Timeplanlagt time mistet av andre grunner.

:::note Merk
Markering av avholdt / ikke avholdt time gjelder skolens dokumentasjon for avholdt undervisning. Dersom en time blir avholdt på et annet tidspunkt bør den flyttes av timeplanlegger. På den måte vil du få mulighet til å føre fravær på rett time og fag.
:::

#### Orden- og atferdsvurdering
Snarvei til _Vurderinger > "Fag" > Orden- og Atferdsvurderinger_ for faget.


#### Merknader
Merknader benyttes for å legge til merknader på elever i fagets timer. Disse merknadene  gjelder typisk for hvorfor eleven var fraværende eller kom for sent. De trenger med andre ord ikke bety brudd på skolens reglement. Merknader for brudd på skolens reglement kan føres som _Orden- og atferdsvurderinger_. 

#### Merknader for dager
Merknader for dag kan fortelle hvorfor en elev er borte. Kanskje har eleven meldt inn at vedkommende er borte hele dagen.

#### Andre som kan føre fravær i faget
Hvis det er andre lærere som er involvert i faget og du ønsker at disse skal ha mulighet til å føre fravær, legges disse til her. Når du klikker _Legg til_ åpnes et dialogvindu med en tabell over andre ansatte. Du kan søke ved å skrive inn hele eller deler av navnet øverst i kolonnen og trykke _Enter_-tasten.


### Komprimert visning
Den komprimerte visningen er tenkt brukt på enheter med mindre skjermer, gjerne med touch-skjerm. Her vil kun fagets timer vises og fraværet føres ved å velge verdi fra en nedtrekksliste. 

#### Orden- og atferdsvurdering
Snarvei til _Vurderinger > "Fag" > Orden- og Atferdsvurderinger_ for faget.


## Klager
Hvis en elev er uenig i fraværet som er ført, så har de mulighet til å registere en klage. Man kan velge å akseptere klage eller å avvise den. Det gjøres ved tre ulike valg.

- _Aksepter_ klagen tas til følge, dvs. fraværet endres til typen angitt i klagen, og klagen slettes.
- _Avvis_ avvises klagen og den slettes fra klagelisten. Det går en melding til eleven med innhold som vist under.
- _Avvis m/grunn_ gjør det samme som valget overnfor, men standardteksten kan endres før den sendes til eleven.

>Emne: Klage på ført fravær er avvist
>
>Melding:  	
>Din klage der du hevder (fraværstype) (dag) (time). time den (dato) er avvist. Ta kontakt hvis du ikke er enig. Vennlig hilsen _Ditt Navn_

Teksten inni parentesene er variabler som byttes ut med verdier fra klagen i meldingen.

:::tip Tilgang til klager
Lærere som er involvert i undervisningen til et fag kan behandle klager på fravær fra elever i faget. Ansvarlig faglærer kan behandle klager gjennom hele året, mens de som er lagt inn i uker i time- og fagfordleingen kan behandle klager i uker de har undervisning i faget. Sistnevnte gruppe innbefatter også tolærere og vikarer.
:::

## Elevers egenmeldinger
Elever har adgang til å melde inn dag- og timefravær. Kontaktlærer får egenmeldinger både for dag og time, mens faglærer får egenmeldinger knyttet til sine timer. Egenmeldinger er ment å benyttes til å melde inn fravær før skoledagen starter, men det kan også meldes inn etter fraværet har vært for å dokumentere årsaken til fraværet. Elevers egenmeldinger viser to lister henholdsvis med overskriftene _Elevers egenmeldinger (dag)_ og _Elevers egenmeldinger (time)_. For dagfravær vises dato for dagfraværet, om det allerede er registert fravær, en melding fra eleven, elevens navn samt når egenmeldingen ble registrert. 

For timefravær gjelder samme prinsipp som for dagfravær med den forskjellen at det i tillegg er en kolonne for time. Det vises egenmeldinger for fravær inntil en uke etter datoen er passert.

### Behandle egenmelding
Vinduet for behandling er delt i tre deler. Først vises elevens egenmelding med eventuell opplastet dokumentasjon, etterfulgt av eventuelt allerede ført fravær og til slutt det man vil bli ført ved å godkjenne egenmeldingen. Verdiene vil være forhåndsutfylt basert på elevens egenmelding, men det kan være behov for å gjøre endringer. Kanskje skal fraværstypen endres fra D til I eller krysset _Dokumentert jf §3-3_ krysses av, dersom dokumentasjonen viser dette.

:::note Merk
Dersom egenmeldingen er meldt inn av en forelder, så vil dette vises i feltet _Ført av_.
:::


![Egnemelding dagfravær](/iskole/img/ms_fravaer_egenmelding.png 'Egnemelding dagfravær')


## Heldagsprøver
Hvis du oppretter en prøve i faget med 1 dags varighet, vil dette regnes som en heldagsprøve. Du kan da velge en prøve og huke av de elevene som ikke var tilstede på prøven. Dette vil da regnes som dagfravær.


## Sum fravær kontaktelever
Tabellen gir en oversikt over antall dager og timer kontaktelevene har vært borte i første og andre halvår. Hvis noen av dagene er registrert med I og ikke skal med på vitnemålet, vil disse vises i parantes  bak antall dager. Vær oppmerksom på at første tallet viser totalt antall dager med fravær, så tallet i parantes skal ikke legges til dette. For å føre fravær på kontaktelever, klikk _Rediger_ i kolonnen _Behandle_. Hver dag i valgt uke vil vise _Dagfravær_ og _Merknad_, (Dagmerknad) etterfulgt av en tabell med de timene eleven har denne dagen. Det er altså ikke mulig å føre fravær på en time eleven ikke har registrert undervisning. For gyldige verdier, se oversikten øverst på siden. For private skoler kan det føres M for å dokumentere at eleven har møtt og vært til stede. Det er faglærerne som i hovedsak førerer timefraværet. Det er kun kontaktlæreren som har mulighet til å føre dagfravær. Kontaktlærer kan også markere at fraværet er dokumentert. Dette gjøres tilsvarende som for fravær, bare at det er en avkrysningsboks med feltnavn _Helse/velferd_ som benyttes. 

Fraværsoversikt er en totaloversikt over elevens fravær hele skoleåret. 

For at kontaklæreren raskere skal kunne før dagfravær på alle kontaktelevene for en uke, kan lenken _Behandle dagfravær/dagmerknad for alle kontaktelevene_ benyttes. Her listes alle elevene og eventuelt fravær og forsentkomming vises for hver enkelt time. Å huke av en dag på en elev, er det samme som å føre D. Timer med - betyr at eleven ikke har undervisning, dette gjør det enklere å avgjøre om eleven har vært borte hele dagen. Man kan også her legge til dagmerknader, velg en elev, riktig dato, skriv en merknad og klikk _Lagre_. Kvitteringsoversikt for involverte lærere viser alle fagene med faglærer, hvor alle kontaktelevene er innvolvert. Kolonnen _Kvittert_ viser når faglæreren sist lagret fraværet.


## Avslutt fraværsføring
Når en termin er ferdig, skal fraværet overføres til karakterdokumentesjonen. For å avslutte første halvår, klikk _Sluttfør 1. halvår_. De elevene som har avvik mellom det som skal komme på karakterdokumentasjonen og det fraværet som er registrert, vil automatisk være avhuket. Klikk _Lagre_ for å overføre fraværet. Det er mulig å gjøre dette flere ganger.
