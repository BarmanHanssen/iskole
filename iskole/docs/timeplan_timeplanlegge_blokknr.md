---
id: timeplan_timeplanlegge_blokknr
title: Timeplanlegge blokknr
sidebar_label: Timeplanlegge blokknr
---

Blokknummer er en annen måte å angi en undervisningstime på. Begrunnelsen for å innføre blokknummer er at en ønsker en mer abstrakt måte å angi en time på. At to grupper, begge oppsatt med fem timer, får tildelt den samme nummerserie på fem blokknummer, forteller bare at fagene skal undervises parallelt. Men det sier ikke noe om det skal være to dobbelt-timer, eller på hvilke dager timene skal plasseres på timeplanen. Det er denne spesifiseringen av tid for hvert blokknummer som skal skje her.

Poenget med blokknummer er altså å fastslå hvilke timer i gruppefag som skal undervises på samme tid. Det kunne man selvsagt fått til ved direkte fastsette timen som onsdag 2. time i stedet for å benytte blokknummer 25 (se skjermbildet nedenfor). Fordelen med blokknummer er todelt: En eksakt plassering av timene kan utsettes i tid. Eksempelvis kan en bestemme hvike fag som skal kunne velges av elevene, uten at en har bestemt timeplanen til fagene. Det vi har bestemt er at alle gruppefag som har et likt blokknummer skal undervises på samme tid, eksempelvis på onsdag 2. time dersom blokknummeret er 25 (se skjermbildet nedenfor).   

Det er da innlysende at to blokknummer ikke kan tilordnes samme time, det vil jo innebære kollisjon på timeplanen.

Men siden start og slutt på hver time er fastsatt fra menyvalget _Time_, kan det være utfordrene dersom man endrer disse tidene etter at alle fag har fått tildelt blokknummer. Vær oppmerksom på at når blokknummer plasseres på et fag, så hentes start- og slutt-tid for timen ut fra tabellen i _Time_. Endrer man etterpå tabellen Time, vil dette ikke berøre timene for fag som alt er tildelt blokknummer. Skal endringen kunne skje for et allerede plassert gruppefag, må lagte blokknummer på faget fjernes, og så legges inn på nytt.

Så vårt klare råd er: Ikke timeplanlegg blokknumrene før det er endelig klargjort hvor hver time skal plasseres. Når hvert blokknummer har fått sin time, vær klar over at det kan skape problemer dersom tabellen  _Time_ endres.

Eksempel på ferdiglagt timeplan for blokknr:

![image](https://user-images.githubusercontent.com/80097133/113118295-9bbdbd00-920f-11eb-89ba-3031a26731f9.png)

Her tilhører blokknr 1 til 5 fag hjemmehørende under Id=1 (se Timeplan>Definer blokknr). Vi ser at hvert av fagene er tildelt to dobbel-timer (mandag og fredag) og en enkel-time onsdag.
