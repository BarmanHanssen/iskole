---
id: timeplan_timeplanlegge_blokknr
title: Timeplanlegge blokknr
sidebar_label: Timeplanlegge blokknr
---

Blokknummer er en annen måte å angi en undervisningstime på. Begrunnelsen for å innføre blokknummer er at en ønsker en mer abstrakt måte å angi en time på. At to grupper på eksempelvis fem timer får tildelt fem like blokknummer, forteller bare at fagene skal undervises parallelt. Men det sier ikke noe om det skal være to dobbelt-timer, eller på hvilke dager timene skal plasseres på timeplanen. Det er akkurat den spesifiseringen av tidspunkt som skal skje her.

Poenget med blokknummer er altså å fastslå hvilke timer i gruppefag som skal undervises på samme tid. Det kunne man selvsagt fått til ved direkte fastsette timen som onsdag 2. time i stedet for å benytte blokknummer 17 (se skjermbildet ovenfor). Fordelen med blokknummer er todelt: En eksakt plassering av timene kan utsettes i tid. Det vi har bestemt er at alle gruppefag som har et likt blokknummer skal undervises på samme tid, eksempelvis på onsdag 2. time dersom blokknummeret er 17 (se skjermbildet ovenfor).   Dessuten: Når et blokknummer får endret plassering på timeplanen, får alle fag med dette blokknummeret endret plassering. Dersom blokknummer 17 flyttes fra onsdag 2.time til fredag 1 time, vil alle fag med blokknummer 17 automatisk få endret sin timeplan. Tilsvarende kan en gruppe fag enkelt kunne få endret timeplanen  med hensyn på fordelingen av dobbel- og enkelttimer. 
