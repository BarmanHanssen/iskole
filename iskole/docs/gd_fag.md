---
id: gd_fag
title: Fag
sidebar_label: Fag
---

Her starter det:

![image](https://github.com/BarmanHanssen/iskole/assets/80097133/a3738e48-fd7b-4bf1-a113-97a5c4aa6c08)


:::tip Tips
Har du _Fagkode_ markert med rød farge, velg da _Utgåtte fagkoder_ for å oppdatere, se omtale nederst på siden.
:::
## Generelt
Registrering/endring av fag er knyttet til skoleåret som er valgt. Å slette et fag vil derfor kun slette faget for dette skoleåret, og har ingen innvirkning på tidligere års datagrunnlag.
Fagene som kan tilordnes en klasse (se menyvalget _Klasser_) må være registrert her som klassefag. Alle elever i en klasse skal kunne følge undervisningen i alle fag som tilhører klassen.
Dersom elevene kan velge noen fag i tillegg til klassefagene, (eller untaksvis at elevene i klassen deles i mindre grupper i et klassefag,) klassifiseres  slike valgbare fag som gruppefag.

Denne todelingen av fag gjør det mulig å timeplanlegge fagene slik at hver elev , uke for uke hele skoleåret, skal få en korrekt timeplan.  Og tilsvarende for alle lærere.

## Klassefag og Gruppefag
Datagrunnlaget for begge fag-gruppene er så likt at vi bruker kun klassefag for å vise hva som må gjøres.

![bilde](https://github.com/BarmanHanssen/iskole/assets/80097133/cb1a6ccd-29ed-44a1-94cf-a6283a4105d0)

 ### _+Legg til_

![image](https://github.com/BarmanHanssen/iskole/assets/80097133/2e81ab11-2b2f-47ff-942f-afeabca93d55)

### Timeplandata
- _Trinn_: Valget er begrenset av hva som alt er registrert fra menyvalget _Utdanning_. 
- _Navn (kort)_: Tre tegn som blant annet benyttes på timeplanen. Eksempel: NOR for faget norsk, kan brukes på alle trinn selv om faginnholdet er vidt forskjellig.
- _Navn_: Dette navnet kommer frem på timeplanen. Merk at offisielt navn er gitt via fagkoden fra Udir, dette benyttes på karakterutskrifter etc.
- _Timer_: Fag er oftes definert ut fra et ukentlig timetall. Norsk vanligvis med 5 uketimer. Dette tallet er utgangspunktet for timeplanlegging av faget, men på timeplanen kan faget ha ulikt timetall fra den ene uken til den andre. Slike tilpasninger gjøres direkte av timeplanlegger.
- _Rom_: Noe fag, eksempelvis kroppsøving, krever spesialrom. Da kan det være greit å knytte rommet til faget her. Det innebærer at timeplanlegger får presentert dette rommet som førstevalg. Kan endres når faget timeplanlegges.

### Karakterdokumentasjon
- _Fagkode_: Alle fag i grunnskolen og i videregående skole som skal dokumenteres via kompetansebevis eller vitnemål,  har en egen fagkode. Fagets fagkode (og fagplan med mere) er bestemt av Udir, og iSkole har alle fagene liggende klare for bruk. Trykk _Endre fagkode_, så får du opp en overveldende lang liste! For å begrense innholdet i nedtrekkslisten: Tast inn navnet på faget, eller fagkoden (eller deler av navn eller del av fagkoden). Unntaket er koden 999999 som vi bruker for fag som skal på timeplanen, men ikke skal tas med på karakterutskrifter. Slike fag er ofte en komponent av et fag med UDIR-fagkode. Mer om det nedenfor.

:::info Merk 
Fagkoder for Steinerskolene har RS i posisjon 3 og 4, altså xxRSxxx. Steinerskolene kan endre omfanget på sine fag. Det kan ingen andre skoler gjøre.
:::

### Ressurs til faglærer
- _Årstimer/Årsramme_: Her fastsettes lesebrøken for faget. Den er gjerne et resultat av forhandlinger mellom fagforening og skoleier, og registres av skoleier for hvert fag. Det er brøken årstimer/årsramme gir fagets stillingsstørrelse. Nå brukes fortrinnsvis klokketimer (dvs omfang), ikke antall 45-minutters timer, som måltall. Da vil årstimer være fagets omfag slik det fremgår av fagets fagkode, og årsrammen er fremforhandlet mellom partene fagforening/skoleier. Bukes 45 minutter som timelengde, vil årsrammen økes økes, men verdien av brøken årstimer/årsramme skal være (tilnærmet) lik omfang/årsramme. Lærer som er oppført som fagansvarlig (se _Time- og fagfordelig>Klassefag/Gruppefag_) får automatisk ressursen for faget. Dersom flere lærere deler på undervisningen i faget, kan ressursen fordeles mellom de involverte lærere. Omfordeling/justering av ressurs for lærer i fag kan gjøres fra _Time- og fagfordeling>Andre ressurser_.

### Elever
- _Elever kan føre tilstedeværelse_: Huker en av for dette kan elevene i faget selv markere tilstedeværelse i timene i faget. Uten avhuking er det bare læreren som kan gjøre det. Kan endres frem og tilbake flere ganger i løpet av skoleåret.

Skal resultatet lagres klikker en på ikonet for _Lagre for å avslutte.

### _Endre_
Klikk på faget som skal endres, deretter på ikonet _Endre_.
Alt kan endres, unntatt Trinn og kort-navn! 

:::info Fagkode
Elever som tas inn i en klasse, får fagkoden knyttet til faget ved opptaket, tilsvarende for gruppefag. Endres fagkoden herfra etter elevopptaket, vil det ikke endre fagkoden for allerede opptatte elever i faget. Endring av fagkoden for både klasse- og gruppefag for en elev kan gjøres fra _Elevadmin>Karakterdokumentasjon_. Dersom endringen først gjøres etter at fravær og vurderinger er registrert, vil endring av fagkoden for elev kunne bli mer komplisert.
:::

### _Slett_
Etter å ha valgt fag som skal slettes må man bekrefte at faget skal slettes. Fag med elever hvor det allerede er satt karakter i kan ikke slettes.

## Noen av kolonne vedrørende tabellen for klasse- og gruppefag
![image](https://github.com/BarmanHanssen/iskole/assets/80097133/ad2ff266-6032-415f-b5f9-b92467eed0d4)
#### Omfang
Omfanget er bestemt fra fagkoden til faget og kan ikke endres. Unntak: Fag med fagkode 999999, her legges omfanget inn manuelt.

#### Årstimer
Normalt vil årstimer settes likt med omfanget til fag. 

#### Årsramme 
Angir hvor mange timer man må undervise i faget for å full stilling. Dersom årstimer=omfang er det klokketimer som gjelder.

#### Tilsvarer stillingsprosent
Beregnes ut fra formelen årstimer delt på årsramme ganget med 100. (Krever at årsrammen ikke er satt til null.)

####  Elever
Når et nytt fag registreres her, kan selvsagt ingen elever være knyttet til faget. Elevene kommer først når klassefaget er plassert i en klasse (fra menyvalget _Klasser_), og elever er tatt inn i klassen. Tilsvarende må det være registrert en gruppe i faget (fra menyvalget _Grupper_), før elever kan tas inn i et gruppefag.
Når elevene er registrert vil tallene her vise status for det enkelte fag. Dersom det viser seg at et fag ikke har elever når skoleåret er starter, kan det muligens være fornuftig å slette faget.

## Fag med flere komponenter

Benyttes typisk når en gruppe elever undervises samlet i noen timer, men deles i andre timer fordi elevene har ulik faglig bakgrunn. Her angis hvilket fag som delene tilhører. Delene må tilhøre fag på samme trinn.

![bilde](https://github.com/BarmanHanssen/iskole/assets/80097133/a2dc278b-7b08-4820-b642-9c7b0c4bf201)

Det er bare fag med med fagkode 999999 som kan være komponent til et fag med fagkode forskjellig fra 999999. Registrering av komponenter skjer når nytt fag legges til, og kan endres.

Her fås en oversikt over fag som har fått knyttet en komponent til seg. For elever i komponentfaget vil eksempelvis ført fravær i komponentfaget bli regnet som fravær i faget som eier komponenten.

For å få registrert en komponent, markeres først et fag med fagkode 999999, deretter klikkes _Endre_. Eksempel:

![bilde](https://github.com/BarmanHanssen/iskole/assets/80097133/b9ad052a-18f5-4d60-96cb-887fb912e526)

Nedtrekkslisten viser da alle fag som NOX kan være en komponent av. Utvalget er begrenset til alle fag på trinnet (her AP 3) som alt er registrert, og som har fagkode forskjellig fra 999999. Her er det nok NOR som er tiltenkt eierskapet. Det er mulig at et fag, eksempelvis NOR, kan ha flere komponenter.

### 999999-fag, ikke komponent

![bilde](https://github.com/BarmanHanssen/iskole/assets/80097133/330f9328-f603-48e3-a2e6-80b388df43ff)

Disse fag kan timeplanlegges, men de ikke skal medtas på karakterdokumentasjonen, og er heller ikke med på diverse oversikter, f.eks til Wis. 

### Oversikt
Her vises alle klasse- og grupppefag som er registrert. Merk muligheten til å sortere på en kolonne, eksempelvis Fagkode. En bestemt fagkode kan være registrert både som klasse- og gruppefag på flere trinn, det er ok. Men en elev kan ikke være registrert med to fag med samme fagkode. Dersom denne oversikten tas frem etter skolestart, vil _Elevantall_ vise hvor mange elever som er registrert med faget. Når nytt fag legges til, er selvsagt elevantallet null.

### Utgåtte fagkoder

Ved opprettelse av neste planperiode er det naturlig å kopiere grunnlagsdata fra et tidligere skoleår. Da kan det hende at en fagkode som var gyldig i forrige skoleår nå er gått ut på dato. En slik fagkode vil markeres med rød farge, noe som indikerer at den bør skifts ut.

Velges _Utgåtte fagkoder_ får vi frem en liste over både klasse- og gruppefag som er gått ut på dato. Fagets utgåtte fagkode kan da automatisk erstattes av ny fagkode dersom ny fagkode er oppgitt. 
