er---
id: gd_fag
title: Fag
sidebar_label: Fag
---

Her starter det:

![image](https://github.com/BarmanHanssen/iskole/assets/80097133/a3738e48-fd7b-4bf1-a113-97a5c4aa6c08)

## Klassefag og Gruppefag

:::note Tips
Har du _Fagkode_ markert med rød farge, velg da _Utgåtte fagkoder_ for å oppdatere, se omtale nederst på siden.
:::

Klasse- og gruppefagene har de samme kolonnene.

Fagene som kan tilordnes en klasse (se menyvalget _Klasse_) må være registrert her som klassefag. Hver klasse tildeles fag som alle elevene i klassen skal følge (avvik kan forekomme). Ved opptak blir en elev plassert i en klasse, og bare i en klasse, og blir automatisk tildelt alle klassens fag.

Dersom elevene kan velge noen fag i tillegg til klassefagene, (eller untaksvis at elevene i klassen deles i mindre grupper i et klassefag,) klassifiseres  slike valgbare fag som gruppefag. Eleven kan kun velge/plasseres i gruppefag som er klargjort fra _Time- og fagfordeling>Gruppefag_. Skolen kan la elevene selv velge gruppefag, eller elevene kan plasseres i fag av skolen.

Denne todelingen av fag gjør det mulig å timeplanlegge fagene slik at elevene skal få en personlig komplett timeplan uke for uke for hele skoleåret, og tilsvarende for alle  faglærere.


 ### _+Legg til_
Klikker en på  _+Legg til_ når _Klassefag_ er markert får vi frem følgende bilde (tilsvarende bilde for _Gruppefag_):

![image](https://github.com/BarmanHanssen/iskole/assets/80097133/2e81ab11-2b2f-47ff-942f-afeabca93d55)

- _Trinn_: Valget er begrenset av hva som alt er registrert fra menyvalget _Klassetrinn_.
- _Navn (kort)_: Tre tegn som blant annet benyttes på timeplanen. Eksempel: NOR for faget norsk, kan brukes på alle trinn selv om faginnholdet er vidt forskjellig.
- _Navn_: Dette navnet kommer frem under selve timeplanen. Merk at offisielt navn er gitt via fagkoden fra Udir, dette benyttes på karakterutskrifter etc.
- _Timer_: Fag er oftes definert ut fra et ukentlig timetall. Norsk eksempelvis med 5 uketimer. Dette tallet er utgangspunktet for timeplanlegging av faget, men på timeplanen kan faget ha ulikt timetall fra den ene uken til den andre. Slike tilpasninger gjøres direkte av timeplanlegger.
- _Rom_: Noe fag, eksempelvis kroppsøving, krever spesialrom. Da kan det være greit å knytte romet til faget her. Det innebærer at timeplanlegger får presentert dette rommet som førstevalg. Kan endres når faget timeplanlegges.
- _Fagkode_: Alle fag i grunnskolen og i videregående skole som skal dokumenteres via kompetansebevis eller vitnemål,  har en egen fagkode. Fagets fagkode (og fagplan med mere) er bestemt av Udir, og iSkole har alle fagene liggende klare for bruk. Trykk _Endre fagkode_, så får du opp en overveldende lang liste! For å begrense innholdet i nedtrekkslisten: Tast inn navnet på faget, eller fagkoden (eller deler av navn eller del av fagkoden). Unntaket er koden 999999 som vi bruker for fag som skal på timeplanen, men ikke skal tas med på karakterutskrifter. Slike fag er ofte en komponent av et fag med UDIR-fagkode. Mer om det nedenfor.

:::note Merk 
Fagkoder for Steinerskolene har RS i posisjon 3 og 4, altså xxRSxxx. Steinerskolene kan endre omfanget på sine fag. Det kan ingen andre skoler gjøre.
:::

- _Årstimere/Årsramme_: Her fastsettes lesebrøken for faget. Den er gjerne et resultat av forhandlinger mellom fagforening og skoleier og registres av skoleier for hver fag. Det er brøken årstimer/årsramme gir fagets stillingsstørrelse. Nå brukes fortrinnsvis klokketimer, ikke antall 45-timers time som måltall. Årstimer er da omfanget slik det fremgår fra fagets fagkode, og årsrammen er fremforhandlet mellom partene fagforening/skoleier. Bukes 45 minutter som timelengde, må årarammen også justeres, men resultatet av brøken årstimer/årsramme skal (tilnærmet) bli det samme. Lærer som er oppført som fagansvarlig (se _Time- og fagfordelig>Klassefag/Gruppefag_) får automatisk ressursen for faget. Dersom flere lærere deler på undervisningen, må ressursfordelingen fordeles på individuell basis for de ivolverte lærere.  

- _Elever kan føre tilstedeværelse_: Huker en av for dette kan elevene i faget selv markere tilstedeværelse i timene i faget. Uten avhuking er det bare læreren som kan gjøre det. Kan endres frem og tilbake flere ganger i løpet av skoleåret.

- _Elever_: Viser alle elever på utdanningsprogrammets trinn som per dags dato alt er registrert med dette faget. Når faget opprettes er selvsagt ingen registrert. 


Alt kan endres, untatt Trinn og kort-navn. 

:::note Fagkode
Elever som tas inn i en klasse, får fagkoden knyttet til faget ved opptaket, tilsvarende for gruppefag. Endres fagkoden herfra etter elevopptaket, vil det ikke endre fagkoden for allerede opptatte elever i faget. Endring av fagkoden for både klasse- og gruppefag for en elev kan gjøres fra Elevadmin>Karakterdokumentasjon, alternativt fra Elevadmin.>Fag ved å ta ut faget, og sette det inn på nytt. Dersom endringen først gjøres etter at fravær og vurderinger er innført, vil endring av fagkoden for elev kunne bli mer komplisert.
:::

### Fag med flere komponenter

![bilde](https://user-images.githubusercontent.com/80097133/148037649-05605fdd-6d6f-4fd0-9c82-05146c6f4296.png)

Her fås en oversikt over fag som alt er registrert som komponent av et annet fag. I enkelte tilfeller skal en eller flere av elevene som følger et fag (f.eks PSP5053) ha timer i tillegg (her: SP1-elevene). Ekstra-faget er altså en komponent. Da vil eksempelvis ført fravær i komponentfaget bli regnet som fravær i faget som eier komponenten.

### 999999-fag, ikke komponent

![bilde](https://user-images.githubusercontent.com/80097133/148039601-e0a285a0-3e6a-4384-9363-3c0f3c2e9cd7.png)

Det spesielle med disse fag er at de ikke skal medtas på karakterdokumentasjonen, og følgelig heller ikke med på diverse oversikter, f.eks til Wis. Ellers ingen forskjell.

### Oversikt
Her vises både klasse- og grupppefag samlet. Merk at muligheten til å sortere på kolonne. En bestemt fagkode kan være registrert både som klasse- og gruppefag på flere trinn, det er ok. Men en elev kan ikke være registrert med to fag med samme fagkode.

### Utgåtte fagkoder

Ved opprettelse av neste planperiode er det naturlig å kopiere grunnlagsdata fra et tidligere skoleår. Da kan det hende at en fagkode som var gyldig da nå er gått ut på dato. En slik fagkode vil markeres med rød farge, noe som indikerer at den bør skifts ut.

Velges _Utgåtte fagkoder_ får vi frem en liste over både klasse- og gruppefag som er gått ut på dato. Fagets utgåtte fagkode kan da automatisk erstattes av ny fagkode dersom ny fagkode er oppgitt.

