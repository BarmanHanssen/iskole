---
id: gd_fag
title: Fag
sidebar_label: Fag
---

Her starter det:

![image](https://github.com/BarmanHanssen/iskole/assets/80097133/a3738e48-fd7b-4bf1-a113-97a5c4aa6c08)

:::tip Tips
Har du _Fagkode_ markert med rød farge, velg da _Utgåtte fagkoder_ for å oppdatere, se omtale nederst på siden.
:::
## Generelt
Fagene som kan tilordnes en klasse (se menyvalget _Klasser_) må være registrert her som klassefag. Dersom elevene kan velge noen fag i tillegg til klassefagene, må også slike fag regitreres her.
Det innebærer at alle fag som tilbys elevene i dette skoleåret skal være registrert her.

Denne todelingen av fag gjør det mulig å timeplanlegge fagene slik at hver elev , uke for uke hele skoleåret, skal få en korrekt timeplan. Og tilsvarende for alle lærere.

Registrering/endring av fag er knyttet til skoleåret som er valgt. Å slette et fag vil derfor kun slette faget for dette skoleåret, og har ingen innvirkning på tidligere års datagrunnlag.

## Klassefag og Gruppefag
Datagrunnlaget for begge fag-gruppene er så likt at vi bruker kun klassefag for å vise hva som må gjøres.



Velges 

## ![image](https://github.com/user-attachments/assets/91144dc5-613a-4a7d-9b14-e89e56e60907)

 fås dette skjembilde:

![image](https://github.com/BarmanHanssen/iskole/assets/80097133/2e81ab11-2b2f-47ff-942f-afeabca93d55)

#### Timeplandata
- _Trinn_: Valget er begrenset av hva som alt er registrert fra menyvalget _Utdanning_. 
- _Navn (kort)_: Tre tegn som blant annet benyttes på timeplanen. Eksempel: NOR for faget norsk, kan brukes på alle trinn selv om faginnholdet er vidt forskjellig.
- _Navn_: Dette navnet kommer frem på timeplanen. Merk at offisielt navn er gitt via fagkoden fra Udir, dette benyttes på karakterutskrifter etc.
- _Timer per uke_: Skoleåret er på 38 uker. Ut fra hvert fags omfang (gitt fra fagkoden) fastsettes hvor mange timer per uke som må timeplanlegges for å nå fagets omfang. Uketimetallet må ta hensyn til om timelengden på undervisninge er 45 eller 60 minutters.  Timeplanlegger kan imidlertid justers timetallet opp eller ned på ukebasis slik at total undervisning er i samsvar med fagets omfang.
- _Rom_: Noe fag, eksempelvis kroppsøving, krever spesialrom. Da kan det være greit å knytte rommet til faget her. Det innebærer at timeplanlegger får dette rommet som førstevalg. Romvalget kan endres under timeplanleggingen.

Når timeplan er lagt for hele skoleåret kan rapporten _Tmeplan>Rapporter>Sum udervisning_ tas ut for kontroll. Her blir samtlige timeplanlagte timer i faget summert ut fra hver times lengde, resultatet vises i klokketimer og kan da sammenliknes med fagets omfang. 

#### Karakterdokumentasjon
- _Fagkode_: Alle fag i grunnskolen og i videregående skole som skal dokumenteres via kompetansebevis eller vitnemål,  har en egen fagkode. Fagets fagkode (og fagplan med mere) er bestemt av Udir, og iSkole har alle fagene liggende klare for bruk. Trykk _Endre fagkode_, så får du opp en overveldende lang liste! For å begrense innholdet i nedtrekkslisten: Tast inn navnet på faget, eller fagkoden (eller deler av navn eller del av fagkoden). Unntaket er koden 999999 som vi bruker for fag som skal på timeplanen, men ikke skal tas med på karakterutskrifter. Slike fag er ofte en komponent av et fag med UDIR-fagkode. Mer om det nedenfor.

:::info Merk 
Fagkoder for Steinerskolene har RS i posisjon 3 og 4, altså xxRSxxx. Steinerskolene kan endre omfanget på sine fag. Det kan ingen andre skoler gjøre.
:::

#### Ressurs til faglærer
- _Årstimer/Årsramme_: Brøken årstimer/årsramme gir fagets stillingsstørrelse. Den er gjerne et resultat av forhandlinger mellom fagforening og skolen, og registres for hvert fag. Nå brukes fortrinnsvis klokketimer, ikke antall 45-minutters timer, som måltall for årstimene. Da vil årstimer være fagets omfang slik det fremgår av fagets fagkode, og den fremforhandlede årsrammen er den eneste variabelen i uttrykket.
- Lærer som er oppført som fagansvarlig (se _Time- og fagfordelig>Klassefag/Gruppefag_) får automatisk ressursen for faget.
- Dersom flere lærere deler på undervisningen i faget, kan ressursen fordeles mellom de involverte lærere. Omfordeling/justering av ressurs for lærer i fag gjøres fra _Time- og fagfordeling_.

#### Elever
- _Elever kan føre tilstedeværelse_: Huker en av for dette kan elevene i faget selv markere tilstedeværelse i timene i faget. Uten avhuking er det bare læreren som kan gjøre det. Kan endres frem og tilbake flere ganger i løpet av skoleåret.

Skal resultatet lagres klikker en på ikonet for _Lagre for å avslutte.
 
![image](https://github.com/user-attachments/assets/b4813538-caeb-451d-9993-b574a424acfd)

Klikk på faget som skal endres, deretter på ikonet _Endre_.
Alt kan endres, unntatt Trinn og kort-navn! 

:::info Fagkode
Elever som tas inn i en klasse, får fagkoden knyttet til fagene i klassen, tilsvarende for valgte gruppefag. Endres fagkoden herfra etter elevopptaket, vil det ikke endre fagkoden for allerede opptatte elever i faget. For en elev kan fagkoden for både klasse- og gruppefag  endre fra _Elevadmin>Karakterdokumentasjon_. 
:::

### _Slett_
Etter å ha valgt fag som skal slettes må man bekrefte at faget skal slettes. Fag med elever hvor det allerede er satt karakter i kan ikke slettes.

## Noen av kolonne vedrørende tabellen for klasse- og gruppefag
![image](https://github.com/BarmanHanssen/iskole/assets/80097133/ad2ff266-6032-415f-b5f9-b92467eed0d4)
#### Omfang
Omfanget er bestemt fra fagkoden til faget og kan ikke endres. Unntak: Fag med fagkode 999999, her legges omfanget inn manuelt.

#### Årstimer
Normalt vil årstimer settes likt med omfanget til fag. 

#### Årsramme 
Angir hvor mange timer man må undervise i faget for å full stilling. Dersom årstimer=omfang er det klokketimer som gjelder.

#### Tilsvarer stillingsprosent
Beregnes ut fra årstimer delt på årsramme multiplisert med 100. (Krever at årsrammen ikke er null.)

####  Elever
Når et nytt fag registreres her, kan selvsagt ingen elever være knyttet til faget. Elevene kommer først når klassefaget er plassert i en klasse (fra menyvalget _Klasser_), og elever er tatt inn i klassen. Tilsvarende må det være registrert en gruppe i faget (fra menyvalget _Grupper_), før elever kan knyttes til gruppefaget.
Når elevene er registrert vil tallene her vise status for det enkelte fag. Dersom det viser seg at et fag ikke har elever når skoleåret er starter, kan det muligens være fornuftig å slette faget?

## Fag med flere komponenter

Benyttes når en gruppe elever undervises samlet i noen timer, men deles i andre timer, typisk fordi elevene har ulik faglig bakgrunn. Her angis hvilket fag som delene tilhører. Delene må tilhøre fag på samme trinn.

![bilde](https://github.com/BarmanHanssen/iskole/assets/80097133/a2dc278b-7b08-4820-b642-9c7b0c4bf201)

Det er bare fag med med fagkode 999999 som kan være komponent til et fag med fagkode forskjellig fra 999999. Registrering av komponenter skjer når nytt fag legges til, og kan endres.

Her fås en oversikt over fag som har fått knyttet en komponent til seg. For elever i komponentfaget vil eksempelvis ført fravær i komponentfaget bli regnet som fravær i faget som eier komponenten.

For å få registrert en komponent, markeres først et fag med fagkode 999999, deretter klikkes _Endre_. Eksempel:

![bilde](https://github.com/BarmanHanssen/iskole/assets/80097133/b9ad052a-18f5-4d60-96cb-887fb912e526)

Nedtrekkslisten viser da alle fag som NOX kan være en komponent av. Utvalget er begrenset til alle fag på trinnet (her AP 3, altså trinn 3) som alt er registrert, og som har fagkode forskjellig fra 999999. Her er det nok NOR som er tiltenkt eierskapet. Det er mulig at et fag, eksempelvis NOR, kan ha flere komponenter.

### 999999-fag, ikke komponent

![bilde](https://github.com/BarmanHanssen/iskole/assets/80097133/330f9328-f603-48e3-a2e6-80b388df43ff)

Disse fag kan timeplanlegges, men de skal ikke medtas på karakterdokumentasjonen, og er heller ikke med på diverse oversikter, f.eks til Wis. 

### Oversikt
Her vises alle fag som er registrert, men fokusert på gyldighet, og registrert elevtall på hvert fag. Fag med rød skriftgått ut på dato, og må gis ny fagkode. Merk at en fagkode kan være registrert både som klasse- og gruppefag, og på flere årstrinn, det er ok. Men en elev kan ikke være registrert med to fag med samme fagkode. Dersom denne oversikten tas frem etter skolestart, vil _Elevantall_ vise hvor mange elever som er registrert med faget. Når nytt fag legges til, er selvsagt elevantallet null.

### Utgåtte fagkoder

Ved opprettelse av neste planperiode er det naturlig å kopiere grunnlagsdata fra et tidligere skoleår. Da kan det hende at en fagkode som var gyldig i forrige skoleår nå er gått ut på dato. En slik fagkode vil markeres med rød farge, noe som indikerer at den bør skifts ut.

Velges _Utgåtte fagkoder_ får vi frem en liste over både klasse- og gruppefag som er gått ut på dato. Fagets utgåtte fagkode kan da automatisk erstattes av ny fagkode dersom ny fagkode er oppgitt. 
