---
id: ms_arkiv
title: Arkiv
sidebar_label: Arkiv
---

### Mine dokumenter

![bilde](https://user-images.githubusercontent.com/80097133/153581596-03823ef3-d127-4bf9-881f-4146e9323292.png)


I arkivet kan du legge dokumenter du ønsker å ta vare på. Dette kan være nyttig hvis du jobber med et dokument hjemme på egen datamaskin og ønsker å fortsette arbeidet på en av skolens datamaskiner. Ved å høyreklikke på et dokument vil du få opp valg for å laste ned, slette, endre og dele dokumentet. Dokumentet kan deles med elevene i lærerens egne fag, men også med elever i andre fag. For lærerne kan det være en ide å samle dokumenter som angår egen undervisning i arkivet. Man kan opprette egne mapper for hvert enkelt fag, f.eks. mappe for matematikk og norsk, eventuelt med undermapper for vg1, vg2 og vg3. I arkivet vil en også kunne lagre prøver med tanke på gjenbruk på et senere tidspunkt.

### Opprette ny mappe
For å opprette en ny mappe, fyll inn feltet _Ny mappe_ og klikke _Lagre_. Hvis du ikke har valgt noen mappe, vil den lagres direkte under mappen med ditt navn. Hvis du allerede har opprettet en mappe, og velger denne, vil den nye mappen opprettes som en undermappe av denne.

### Last opp fil
For å laste opp en fil, klikk _Utforsk_, naviger til ønsket fil og klikk _OK_. Du kan skrive noe om filen for lettere å huske innholdet av den senere. Klikk på mappen du ønsker å lagre filen i og avslutt med å trykke _Lagre fil_.

#### Plagiatkontroll
For skoler som benytter plagiatkontroll kan man krysse av _Last opp som referansefil til plagiatkontrollen_ for at filen skal være med i grunnlaget for plagiatkontrollen av elevenes innleveringer. Kolonnen _Plag.ref._ viser om dokumentet er lastet opp som referanse. Plag.ref. vil være "Nei" inntil vi får bekreftelse på at opplastingen var vellykket.

### Deling
Du kan dele dokumenter i arkivet ditt med elever og lærere i fag. Høyreklikk på dokumentet du ønsker å dele, og velg _Del fil_. Oppgi når dokumentet skal være synlig og hvilke fag dokumentet skal være synlig for. Dokumentet vises for elevene og lærerne tilknyttet faget under menyvalget _Dokumenter_.

:::note Merk
Dokumentet vil bare være delt innenfor planperioden, selv om du oppgir en dato lengere frem i tid.
:::

![Arkiv](/iskole/img/ms_arkiv.png 'Arkiv')

## Felles dokumenter
Funksjonaliteten er den samme som for _Mine dokumenter_. Dokumenter som legges her vil være synlig og kunne lastes ned av alle ansatte. Eieren av dokumentet, samt rektor og administrator kan slette dokumentet.
