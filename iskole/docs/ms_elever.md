---
id: ms_elever
title: Elever
sidebar_label: Elever
---

Siden inneholder inntil tre ulike faner, basert på din rolle. _Kontaktelever, Søk etter elev_ og _Elever i mine fag_. Kontaktlærere ser sine kontaktelever og faglærere får liste over sine fag med tilhørende elever. Brukere med rettighet til elevadministrasjon har mulighet til å søke. Felles for alle fanene er at de har et øye-ikon i kolonnen _Detaljer_. Ved å klikke på dette ikonet kommer du til en side som viser elevens personalia, timeplan, fravær, orden/atferd og programfag for valg. Kontaktlærere og elevadministrasjon ser i tillegg vurderinger, elevsamtaler, fagsamtaler, resultater, eksamener og brev. Knappen øverst til venstre på siden tar deg tilbake til elevlisten. 

## Kontaktelever
Hvis du er kontaktlærer vil alle dine elever vises i fanen _Kontaktelever_. Kolonnen _Sist innlogget_ viser når eleven eller den foresatte sist var innlogget, dette hjelper deg til å se om elevene benytter iSkole.

### Passord
Hvis en elev glemmer passordet sitt, kan kontaktlæreren opprette et nytt passord ved å klikke _Rediger_ i kolonnen _Passord_. Eleven kan logge på og endre dette passordet under menyvalget _Personalia_. 

### Passord til mange
Når du får en klasse med elever som tidligere ikke har hatt iSkole, kan du benytte lenken _Følg lenken for å generere passord til flere elever på en gang_. iSkole vil kontrollere hvilke elever som ikke har passord, og huke disse av i kolonnen _Generer_. Du kan fritt legge til og trekke fra elever du ønsker å generere passord for. Velger du elever som allerede har passord, vil elevens passord bli overskrevet. Klikk på knappen _Generer passord_, du vil da komme til en side som lister elevene med passord. Du kan eksportere denne tabellen til Excel for lettere å skrive den ut og formidle passordene til elevene. 

### Vikar/assistent for mine kontaktelever
Som kontaktlærer kan du legge til vikarer eller assistenter for en angitt periode. Disse personene vil få de samme rettighetene som du har både til å se informasjon om eleven, føre fravær, skrive elevsamtaler og ta ut rapporter.

## Elever i mine fag
Tabellen viser elevene i faget valgt i nedtrekkslisten. Faglæreren har mindre informasjon og kan ikke endre passord. Her vises kun klasse og navn.

## Søk etter elev
Søk kan gjøres basert på klasse, navn eller elevnr. Søkeresultatet vises i en tabell tilsvarende tabellen som kontaktlæreren har. 

:::tip Tips
Det er ikke nødvendig å skrive hele navnet på eleven, ofte holder det med et par bokstaver fra for- og etternavnet. % kan benyttes i søket for å angi at det kan være hva som helst. Er du usikker på om eleven heter Nordmann eller Normann, kan du søke etter Nor%mann.
:::
