---
id: ms_elever
title: Elever
sidebar_label: Elever
---

Siden inneholder inntil tre ulike faner, _Kontaktelever, Søk etter elev_ og _Elever i mine fag_. Kontaktlærer ser sine kontaktelever og faglærer får liste over sine fag med tilhørende elever. Bare bruker med rettighet til elevadministrasjon får frem fanen _Søk etter elev_. Felles for alle fanene er at de har et øye-ikon i kolonnen _Detaljer_. Ved å klikke på dette ikonet får du fram samme skjermbilder som den enkelte elev får frem fra iSkole. Her vise blant annet elevens personalia, timeplan, fravær, orden/atferd og programfag for valg. Kontaktlærer og elevadministrasjon ser i tillegg vurderinger, elevsamtaler, fagsamtaler, resultater, eksamener og brev. 

Knappen øverst til venstre på siden tar deg tilbake til elevlisten. 

## _Kontaktelever_
Hvis du er kontaktlærer vil alle dine elever vises i fanen _Kontaktelever_. Kolonnen _Sist innlogget_ viser når eleven eller den foresatte sist var innlogget, dette hjelper deg til å se om elevene benytter iSkole.

#### Passord
Kontaktlæreren kan opprette nytt passord ved å klikke _Rediger_ i kolonnen _Passord_. Denne opsjon for kontaktlærer er overfløding dersom elevens epostadresse er registrert. Da kan eleven selv få tilsendt passord per epost ved å benyttet _Glemt passord?_ ved innlogging. Elevene kan selv endre passordet fra _Mine sider>Personalia_.

### Passord til mange
Dersom elevens epostadresse er lagt inn, kan eleven  selv få tilsendt passord ved å benyttet _Glemt passord?_ ved innlogging. Da trengs egentlig ikke valget _Passord til mange_!

Når du får en klasse med elever som tidligere ikke har hatt iSkole, kan du benytte lenken _Følg lenken for å generere passord til flere elever på en gang_. iSkole vil kontrollere hvilke elever som ikke har passord, og huke disse av i kolonnen _Generer_. Du kan fritt legge til og trekke fra elever du ønsker å generere passord for. Velger du elever som allerede har passord, vil elevens passord bli overskrevet. Klikk på knappen _Generer passord_, du vil da komme til en side som lister elevene med passord. Du kan eksportere denne tabellen til Excel for lettere å skrive den ut og formidle passordene til elevene. 

### Vikar/assistent for mine kontaktelever
Som kontaktlærer kan du legge til vikarer eller assistenter for en angitt periode. Disse personene vil få de samme rettighetene som du har både til å se informasjon om eleven, føre fravær, registrere elevsamtaler og ta ut rapporter.

## _Elever i mine fag_
Tabellen viser elevene i faget valgt i nedtrekkslisten. Faglæreren har får bare informasjon om _Timeplan, Fravær, Orden/atferd_ og _Programfag til valg_.

## _Søk etter elev_
Lærer/kontaktlærer har ikke rettigheter for å få frem dette valget.
Søk kan gjøres basert på klasse, navn eller elevnr. Søkeresultatet vises i en tabell tilsvarende tabellen som kontaktlæreren har. 

:::tip Tips
Det er ikke nødvendig å skrive hele navnet på eleven, ofte holder det med et par bokstaver fra for- og etternavnet. % kan benyttes i søket for å angi at det kan være hva som helst. Er du usikker på om eleven heter Nordmann eller Normann, kan du søke etter Nor%mann.
:::
