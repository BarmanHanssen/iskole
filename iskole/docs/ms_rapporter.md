---
id: ms_rapporter
title: Rapporter
sidebar_label: Rapporter
---

Rapporter
Rapportene kan enten tas ut som PDF-dokumenter eller regneark, eller i noen tilfeller begge deler.

## Fravær

### Fraværsprotokoll
Rapporten gir en matrise med elevene i faget og timene med undervisning. Rapporten lister 32 undervisningstimer fra og med valgt uke. 

### Gruppert på elev og fag
Rapporten er for kontaktlærerne. Den viser elevens fravær, forsentkomminger, avholdte timer og fraværsprosent for hvert av elevens fag. Det kan velges om rapporten også skal inneholde fag eleven har sluttet i.

### Fravær og merknad
Rapporten er for kontaktlærerne. Den viser elevens timefravær fra skolestart frem til dags dato. Videre listes merknader til dag- og timefravær, samt ordens- og atferdsvurderinger.

### Fagfravær
De tre rapportene er for faglærerne. Rapporten "Fagfravær" inneholder fagfravær, udokumentert fravær, avholde timer, timeplanlagte timer fordelt på 1. halvår og hele skoleåret. Rapporten "Organisert studiearbeid" viser fravær i fag registrert som organisert studiearbeid (coronafravær i coronaperioden). Fraværet er summert for hele året. Rapporten "Udokumentert fravær" lister fag og fraværsprosenten til elevene i fagene.

### Totalt fravær
Rapportene er for kontaktlærerne. 

#### Fravær i fag med fagkode, inkludert komponenter
Rapporten inneholder fagfravær, udokumentert fravær, avholde timer, timeplanlagte timer fordelt på 1. halvår og hele skoleåret for kontaktelever.

#### Udokumentert fravær
Fraværsprosenten beregnes utfra udokumenterte fraværstimer i forhold til fagets omfang gitt av Utdanningsdirektoratet. Gjelder for kontaktelever.

#### Organisert studiearbeid
Fravær registrert som organisert studiearbeid (coronafravær) for kontaktelever. Fraværet er summert for hele året.

#### Alt fravær
Rapporten tar med alt fravær, men man må sette inn avgrensninger som fra- og tildato, og hvor mye fravær i prosent man elevene minst må ha for å bli tatt med. Lar man prosenten stå åpen tas alle med. Rapporten kan også sorteres enten etter klasse og navn eller antall timer fravær. Rapporen kan tas ut enten summert eller detaljert. Den detaljerte viser alt fravær for hver kontaktelev, hvor eventuelle merknader ført på dag eller time er inkludert. Det er også en kolonne som angir om fraværet er dokumentert som helse-/velferdsfravær.

### Sist endret
Det er to rapporter, hvor den første viser dato for siste endring av fagfravær for kontaktlærerens. Den andre rapporten viser dato for siste endring av fagfravær for lærere, hvor man kan velge lærer i en nedtrekksliste.


## Orden og atferd

### Merknad og forsentkomming
Rapportene viser merknader og forsentkomminger i valgt halvår. Halvåret velges først i en nedtrekksliste øverst i skjermbildet. Det står forhåndsvalgt til nåværende halvår. Det er mulig å ta ut rapporten enten for alle egne kontaktelever eller elever i egne fag.

### Orden og atferd
Rapporten lister ordens- og atferdskarakterer gitt alle kontaktelevene dette skoleåret. Den viser også årsmerknader.

### Anmerkninger
Rapporten lister alle anmerkninger gitt alle kontaktelevene.


## Varsel
Rapportene som genereres her er varselbrev som sendes til elevene det gjelder. Man kan også i dette skjermbildet se om brevene er åpnet av mottakerne. Det er fire arkfaner:
1. Orden og atferd
2. Fag
3. Samlerapport for kontaktlærer
4. Varsel sendt i mine fag

Man kan generere varsel om fare for nedsatt karakter i orden og/eller oppførsel. Felles for varslene er at man må fylle ut et standard skjema før man genererer varselet. Her må det velges om varselet skal gjelde for halvår eller standpunkt, hvilken karakter som står i fare for å bli nedsatt og hva den kan bli nedsatt til og kommentar. For Nordland føres også antall anmerkninger.

### Generer varsel
Klikk Generer varsel. Varselbrevet blir nå generert og lagret i databasen. Varselbrevet vises i tabellen under varsler. Eleven vil på dette tidspunkt ikke se varselbrevet. Du har nå mulighet til å laste ned og se over brevet før det sendes til eleven. Det er ennå mulig å slette brevet hvis du vil endre på noe.
I varselbrevet vises antall anmerkninger i orden og i atferd. Disse legges inn av faglærer fra menyvalget Vurderinger, eller av kontaktlærer/elevinspektør fra menyvalget _Elever_. Se dokumentasjonen under menyvalget _Om iSkole_. Antall timemerknarder er gitt i forbindelse med fraværsføring og føres under menyvalget _Fravær_. Alle tall gjelder for det halvåret som du velger at varselet skal gjelde for. (Nordland benytter ikke anmerkninger under menyvalget _Vurderinger_.)

### Send varsel
Klikk _Send_ for å sende varselbrevet til eleven. Ved å klikke _OK_ i vinduet som kommer opp, gjøres varselbrevet tilgjengelig for eleven. Det sendes automatisk en intern melding i iSkole som varsler eleven. Hvis eleven og foreldre for umyndige elever har registrert e-postadresse og samtykket i elektronisk varsling, vil de motta en e-post som forteller at varselbrevet er tilgjengelig på iSkole. Etter at varselbrevet er sendt, er det ikke lenger mulig å slette det.

### Sendelogg
I tabellen _Send til_ vises sendeloggen. Det er mulig å sende brevet flere ganger. Det kan hende e-postadressen til foreldrene ikke var registrert i iSkole da du sendte varselbrevet første gang. Det blir da to linjer og dette vil også vises to ganger for eleven. e-post- og adresser som brevet er sendt til vises i kolonnen _Sendt til_, er det flere skilles de med ;. For å se lange adresser kan man enten utvide kolonnen, eller holde musepekeren over teksten.

### Lese varselbrevet
Dokumentet blir tilgjengelig for eleven under menyvalget _Meldinger_ og fanen _Brev_. Når en elev laster ned brevet vil datoen lagres i kolonnen _Åpnet_. Hvis en forelder laster ned brevet, vil datoen lagres i kolonnen _Åpnet forelder_. 
Fanen _Brev_ er også tilgjengelig for kontaktlæreren og ansatte i brukergruppen _Elevinspektør_. Denne er lokalisert under menyvalget _Mine sider > Elever_. Klikk _Vis_ i kolonnen _Detaljer_. I denne tabellen kan det også vises andre typer brev som er sendt til eleven.

### Opprette varselbrev for fag
Sending av varselbrev for fag fungerer på samme måte som sending av varselbrev for orden og atferd. Forskjellen er at man har en fagliste over tabellen med elevnavn. Alle varselbrev for fag vil vises for en elev, også de for andre fag. Det er ikke mulig å sende eller slette varsler som andre har laget.

### Elektronisk varsling
Elektronisk varsling forutsetter at det er registrert e-postadresse for de som skal motta varselet. For foreldrene må det også være aktivert at de godkjenner elektronisk varsling, se _Elevadmin > Elev_.

### Innsyn for ledelsen
Fra _Elevadmin > Rapport > Varselbrev_ får rektor, administrator, brukergruppen _Kontor_ og brukergruppen _Elevinspektør_, oversikt over alle varselbrev ved skolen. Man kan søke ved å skrive i tekstfeltene i toppen av kolonnene og trykke enter-tasten. For eksempel kan man søke etter «ST3A» i kolonnen _Klasse_, eller «standpunkt» i kolonnen _Tittel_. Man kan søke etter alle varselbrev for NOR1210, ved å skrive «%NOR1210»i kolonnen _Tittel_. Ved siden av hver kolonne overskrift er det piler, disse sorterer kolonnen enten stigende eller synkende. Dette gjør det mulig å for eksempel skille ut alle brev som ikke er sendt, ikke åpnet, eller ikke kvittert. Klikk på tittelen for å lese et brev. Vis rapport gir hele listen i PDF. Du kan velge å kun ta med brev som ikke er sendt. Eventuelle søk i tabellen over, vil ikke ha innvirkning på rapporten.

## Vurderinger
### Oversikt prøver
Faglisten inneholder fag hvor det er gitt vurdering. Velg mellom alle terminer, 1. halvår eller 2. halvår. Rapporten viser alle elevene i faget, dato for prøvene og hvilken karakter elvene fikk.
### Resultater for elev
Faglisten inneholder fag hvor det er gitt vurdering. Denne rapporten lister
en og en elev i faget og viser fellesprøver og enkeltvurderinger. I PDF filen
er det bokmerker til hver enkelt elev. I Adobe Reader tykker du F4 for å
vise bokmerkene.
### Resultater på enkeltprøve
Faglisten inneholder fag hvor det er gitt vurdering. Tabellen under faglisten
viser de prøvene som er gitt i faget. Klikk Vis rapport bak prøven for å liste
elevene med karakterer og kommentarer for denne prøven.
### Fagsamtaler kontaktelever
Denne rapporten er for kontaktlærer. Rapporten lister alle fagsamtalene elevene har hatt.
### Fagsamtaler elever i fag
Lister alle fagsamtale elevene har hatt i det valgte faget.

## Karakterer

## Foto

## Timeplan
