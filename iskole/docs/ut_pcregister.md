---
id: ut_pcregister
title: PC-register
sidebar_label: PC-register
---

PC-registeret åpner for å lagre data om alle skolens datamaskiner. Utlån kan registreres både til ansatte og elever. Skjermbildet består av to arkfaner:

1. Register og utlån
2. Oversikt

De to arkfanene beskrives under.

### Register og utlån
Skjermbildet viser en tabell med alle skolens registrerte datamaskiner. Man kan registrere nye PCer enten ved å legge dem til via knappen «Legg til» eller importere data fra en fil. For å importere fra fil må man trykke på ikonet «Importer fra fil» til høyre over tabellen.

![bilde](/img/utl_pcregister_register_og_utlaan_oversikt.png)
![bilde](/img/utl_pcregister_register_og_utlaan_import_fra_fil.png)

De funksjonene man har tilgjengelig i skjermbidet kan aktiveres ved å benytte knappene over tabellen. Knappene er lagt i to rader hvor den første raden gjelder _låneobjekter_, dvs. PCene i registeret. Andre knapperad gjelder _utlån_ av PCer til ansatte og elever.

#### Låneobjekter

Skulle en PC gå i stykker og derfor tas ut av registeret kan det registreres fra knappen «Tapt/kassert». PCen får da en merkelapp på seg om at den ikke er tilgjengelig for utlån lenger. Den forsvinner ikke fra registert, men er ikke synlig i tabellen. Om man ønsker det kan man inkludere tapte/kasserte PCer i utlistingen i tabellen ved å trykke på ikonet «Vis alle» lengst til venstre på den øverste knapperaden.

Hvis en PC som var tapt/kassert skulle bli reparert og ønsket gjort tilgjengelig for utlån igjen, så kan man markere PCen i listen og trykke på ikonet «Tilbakefør». Ikonet «Vis historikk» viser utlånshistorikken til en PC.

#### Utlån

Ønsker man å levere ut en PC, må PCen markeres i tabellen, og man trykker deretter på knappen «Utlever». Man får da frem en dialog for å velge hvem man skal levere den ut til. Ved å velge ønsket person, så lukkes dialogen og det kommer frem en dialog for å registrere utlånet og eventuelt sette en dato for retur av PCen.

For å registrere en PC som innlevert velger man PCen i tabellen og trykker på knappen «Innlever». Man får da også mulighet til å skrive ut en kvittering til den som leverer inn om man ønsker det.

Ved å trykke på knappen «Endre utlån» får man frem en dialog hvor man kan endre avtalt dato for innlevering og merknaden som er lagt på utlånet.

Om en ansatt eller elev skulle få tilbud om å kjøpe PCen, så kan det registreres ved å velge PCen i tabellen og trykke på knappen «Kjøp fri». Man får da frem en dialog for å bekrefte at PCen skal kjøpes fri.

### Oversikt



