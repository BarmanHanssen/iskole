---
id: timeplan_blokknr_klassefag
title: Blokknr klasse
sidebar_label: Blokknr klasse
---

Hva skal timeplanlegges først, klasse- eller gruppe-fagene? Uansett rekkefølge, litt planlegging før start vil lønne seg! 

## Dersom klassefagene timeplanlegges først 

:::note Merk 
Blokkering for timeplanlegging av klassefag kan benyttes selv om en ikke benytter gruppefag. Det er mulig å registrere blokknr før blokknumrene er timeplanlagt.
:::

Hensikten med dette valget:

- Å markere at en time i valgt klasse ikke skal kunne brukes til timeplanlegging av et klassefag.

Det kan være greit å ha bestemt hvor gruppefagene skal timeplanlegges. Da kan aktuelle gruppefag plasseres i ettertid der vi har avsatt tid for disse. Dersom timene alt er bestemt, før valget av gruppefag, og vises på timeplanen når klassefagene skal legges, unngås konflikt og endringer på klassetimeplanen. Og gruppene kan sømløst få sin timeplan når gruppene, med elever, er på plass.

Det er en metode for å markere at en time ikke skal kunne benyttes til undervisning i et klassefag. Vi benytter blokknummer. For at metoden skal fungere, må blokknumrene være timeplanlagt (fra _Timeplanlegge blokknr_) før klassefagene timeplanlegges. 


## Dersom gruppefagene timeplanlegges først 

:::note Merk
Dersom elevenes valg av gruppefag er gjennomført, og i tillegg følgende er på plass: 
- Gruppefagenes blokknr er registert (fra _Blokknr gruppefag_).
- Blokknumrene er timeplanlagt (fra _Timeplanlegge blokknr_).

Da vil timene som elevene i en klasse skal følge i sine gruppefag automatisk være blokkert for timeplanlegging av klassefag!
:::

Dersom det er praktisk mulig, vil vi anbefale at elevers valg av gruppefag er gjennomført, og at gruppefagene blir timeplanlagtfør før klassens timeplan legges. 

Dersom dette er på plass, er valget med _Tildelte blokknr_ overflødig hva angår gruppefagenes plassering. Under overskriften _Minste utvalg av blokknummer_ vil det listes opp hvilke blokknr som er aktuelle for klassen ut fra elevenes valg av gruppefag. Bak hvert blokknr som listes opp finns det altså gruppefag som minst en elev i klassen har valgt. 

- I tillegg til timene som gruppefagene vil legge beslag på, kan en fra _Blokknummer tildelt klasse for uken_ markere ekstra timer hvor klassefag ikke kan timeplanlegges. Se skjermbildet nedenfor hvor ytterligere to blokknumre for klasse ID1C er rekvirert.

## Blokknummer tildelt klasse for uken
Dersom skolen ikke har gruppefag, eller at valg av gruppefagene ikke er avsluttet, men man ønsker å starte timeplanlegging av klassefagene:

Det kan være greit å markere hvilke timer som ikke kan timeplanenlegges med klassefag.

Gjør da følgende:
- Velg klasse
- Flytt over fra _Ledige blokknr_ til _Tildelte blokknr_ for de timene som skal blokkere for klassefag.
- Bekreft valget med _Lagre_.

![bilde](https://user-images.githubusercontent.com/80097133/160382311-6be42fbd-36e2-4a03-902e-99678c959ae5.png)

For at blokkeringen skal vises for timeplanlegger av klassefag må som nevnt _Timeplanllegge blokknr_ være fullført.

## Etterord

Valget _Benytt minste utvalg_, som overfører disse blokknumrene til _Tildelte blokknr_ for klassen, kan en trygt ignorere! 

Oppsummert: Når man timeplanlegger klassefag, vil systemet automatisk kontrollere både mot  _Minste utvalg av blokknummer_, og mot _Tildelte blokknr_.
