---
id: ms_iop-ny
title: IOP (Under utarbeidelse)
sidebar_label: IOP
---

### Generelt
iSkole kan benyttes for å håndtere hele søknadsprosessen i forbindelse med IOP. Løsningen sikrer at kun lærere som har behov for tilgang til elevens IOP har tilgang til denne. For å redusere antall IOP-dokumenter som kan komme på avveie er det i utgangspunktet kun IOP-ansvarlige som har mulighet til å laste ned IOP-dokumenter fra iSkole, men det er mulig å tillate nedlasting for flere på det enkelte dokument. Lærerne både leser og skriver alt som har med IOPen direkte i iSkole. Kort beskrivelse av oppgaveflyten:
1. Skolen oppretter elevens søknad om IOP. Dette inkluderer fagene det søkes om og vedlegg som dokumenterer behovet for IOP.
2. Eleven, eller foresatte til elever som ikke er myndige godkjenner søknaden ved å logge inn på iSkole.
3. Skolen oppretter en felles søknad for skolen og legger til de elevene som denne søknaden skal omfatte. Skolen laster ned en PDF med alle elevenes IOP-søknader inkludert vedlegg.
4. Skolen mottar vedtak fra fylket/kommunen.
5. Basert på vedtak om IOP registrerers elevstatus Spesialundervisning.
6. Skolen oppretter IOP-del 1. Kartlegging, mål med opplæringen, fagene osv.
7. Faglærerne fyller inn kompetansemålene i de ulike fagene. (IOP del 2)
8. Elever og foreldre gis tilgang til IOPen.
9. Faglærerne skriver inn vurdering 1. halvår/årsvurdering.
10. Skolen skriver årsrapport og sender denne til fylket/kommunen.

:::note Merk
Det er mulig å kun benytte deler av den beskrevne flyten. F.eks. kan man gå direkte til punkt 5 og kun registrere vedtaket og gjøre IOP-dokumentasjonen på iSkole.
:::


### Opprett søknad for elev
#### Legg til ny elevsøknad om IOP
Ny elev registreres ved å klikke _Legg til elevsøknad_. Et dialogvindu viser alle elever ved skolen som ikke er registrert med en IOP allerede. Du kan søke etter eleven du ønsker å legge til ved å benytte filteret over tabellen. Klikk på _Legg til_ bak eleven for å registrere søknad for denne eleven.
#### Fyll inn informasjon til søknaden
Skriv inn opplysninger om sakkyndig vurdering, elevens mål med opplæringen, fagene det søkes IOP for og eventuelt andre opplysninger. Fag legges til ved å klikke _Legg til_ over tabellen Tilrådning om spesialundervisning. Dokumenter som skal være vedlegg til søknaden lastes opp ved å klikke _Legg til_ over tabellen _Elevens IOP-dokumenter (Alle år)_. Etter dokumentet er lastet opp til iSkole knyttes det til søknaden ved å velge det i listen til venstre og klikke på knappen med pil til høyre. Dokumentet flyttes da over til tabellen _IOP-dokumenter knyttet til årets søknad_.

:::note Merk
Listen over fag inneholder alle fag eleven er registrert med.
:::

:::note Merk
Dokumentene må være i PDF-format.
:::

#### Gjøre endringer på søknaden
Hvis man senere vil gjøre endring på søknaden klikker man på blyanten i kolonnen _Behandle søknad_ i tabellen _Elever_. Kun IOP-ansvarlige har tilgang til denne kolonnen.

#### Godkjenning fra elev og foreldre
Når søknaden er ferdig utfylt må den godkjennes av eleven eller forelder av elever som ikke er myndig. De får tilgang til søknaden ved at skolen klikker på knappen _Publiser_ i dialogvinduet for behandling av elevens søknad.
:::note Merk
Frem til søknaden er godkjent vil det fortsatt være mulig å gjøre endringer. Etter den er godkjent vil endringer kun være mulig ved å klikke _Åpne søknad_. Da må den godkjennes på nytt.
:::

#### Godkjenning/avslag fra fylket/kommunen
Når skolen får tilbake vedtaket registreres eventuell godkjenning eller avslag i dialogvinduet for søknaden. Før dette må det sendes en samlet søknad fra skolen til fylke/kommune. Se _Send søknad til fylke/kommune_.

### Opprett søknad for skolen
Valgene beskrevet i dette kapittelet er tilgjengelig i fanen Søknader. De søknadene som er blitt godkjent av elever eller foreldre kan legges til skolens samlede søknad. Dersom skolen skal søke til flere fylker / kommuner kan det opprettes en søknad til hvert fylke/kommune.

#### Legg til skolesøknad
Klikk Legg til over tabellen _Søknader_. Inntil videre er det ikke behov for å gjøre noe i dette dialogvinduet. Klikk OK.
#### Legg elever til søknaden
Marker søknaden du ønsker å knytte elever til i tabellen _Søknader_. Klikk deretter knappen Legg til over tabllen Elever knyttet til søknaden. Du kan markere flere elever ved å holde inne _Crtl-_ eller shifttasten samtidig som du klikker på elevene. Alternativt _Ctrl+A_ for å velge alle. Avslutt med _OK_.
#### Skrive ut søknadene med vedlegg
I tabellen _Søknader_ klikk på blyanten i kolonnen _Behandle_ på raden til søknaden du ønsker å skrive ut. Klikk _Generer og vis søknadsdokument_. En PDF-fil blir lastet ned til din maskin. Denne inneholder alle tilknyttede søknader og eventuelle vedlegg. Når søknaden er skrevet ut og sendt til fylket/kommunen kan du registrere dato i feltet _Sendt_. 
:::tip Tips
Du laste ned søknaden så mange ganger du måtte ønske, så du kan trygt slette eventuelle nedlastinger på din maskin. Hvis vil gjøre endringer kan du gjøre ønskede endringer og laste ned søknaden på nytt. Når datoen er satt i feltet _Sendt_ vil det ikke være mulig å legge til/fjerne elever fra søknaden eller endre elevenes søknad.
:::

### Elevens IOP
For å jobbe med elevens IOP velger du arkfanen _Elever_ og klikker _Vis elev_ helt til høyre på raden til eleven i tabellen _Elever_.
Beskrivelse av skjermbildet:
1. _IOP-Søknad_ viser søknadens status.
2. _IOP-Dokumenter_ er dokumenter skolen har lastet opp. Vises kun for IOP-administratorer.
3. _Elevnavn - IOP del 1_ Opprette/endre IOP-del 1 og visning/endring av IOPens status.
4. _Logg_ viser logg hvor skolen kan legge inn fritekst.
5. _Elevnavn - IOP del 2_ Elevens fag med fagstatus _Spesialundervisning_ inkl. status for lærerens arbeid.
6. _Kompetansemål og vurdering_ viser kompetansemål og vurderinger knyttet til faget valgt i tabellen ovenfor.

#### Status for IOP-søknad
1. **Registrert** Skolen har opprettet søknaden.
2. **Venter på godkjenning** Skolen har gjort søknaden tilgjengelig for elev og foreldre og venter på at søknaden skal godkjennes.
3. **Godkjent** Eleven/foreldrene har godkjent at skolen sender søknaden.
4. **Under behandling** Elevens søknad er knyttet til skolens søknad som er sendt til fylke/kommune.
5. **Innvilget/avslått** Frem til man registrerer innvilet eller avslått vises begge alternativer. Når dette er registrert vil kun _Innvilget_ eller _Avslått_
vises.
