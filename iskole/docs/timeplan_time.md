---
id: timeplan_time
title: Timer
sidebar_label: Timer
---

En time på timeplanen er bestemt ved at vi angir når timen starter, og når den slutter. 

En timeplan har tradisjonelt inneholdt 6 timer per dag over 5 ukedager. Vanligvis har timelengden vært 45 minutter, og alle dagene har hatt samme oppsett hva angår når timene starter og slutter. Da har vi et mønster på timene som gjør det lettere for alle som har bruk for timeplanen.

Men det er enkelt å lage et annet oppsett. For grunnskolen kan 1. time på mandag for barnetrinnet ha annen starttid enn for ungdomstrinnet. Timelengden kan også være forskjellig. En slik timeplan kan bli krevende for timeplanlegger dersom det er slik at timer kan overlappe hverandre. 

:::info Merk
Timeoppsettet er en mal. Når en time timeplanlegges, får timen start- og sluttiden fra gjeldende mal. Dersom malen endres, vil det ikke påvirke timer som alt er timeplanlagt, men når nye timer timeplanlegges, vil alltid gjeldende mal benyttes. 

En allerede timeplanlagt time i et fag kan gis endret start- og/eller sluttid. Eksempelvis kan en dobbelt-time med friminutt mellom timene gjøres om slik at friminuttet fjernes, eller en time kan forlenges inn i en midt-time. Dette gjøres ved å klikke på timen fra _Timeplan>Klasser_ eller _Timeplan>Grupper_.
:::

## For skoler som har samme timeoppsett for alle klassene
Klokkeslettene for timene som legges inn her vil følge alle fag som timeplanlegges. Dersom noen timer overlapper vil timeplanlegger varsles dersom dette vil gi kollisjon på lærers- eller elevs timeplan.

## For skoler som har avvikende timeoppsett
Eksempelvis kan en skole som har både barne- og ungdomsstrinnet ha forskjellig timelengde og/eller forskjellig start-tider på noen (eller alle) timene. Dette lar seg løse på flere måter, her skisseres to fremgangsmåter. 

**Alternativ 1**: Vi timeplanlegger barnetrinnet før vi timeplanlegger ungdomstrinnet (eller i omvendt rekkefølge).
Da må timeoppsettet være tilpasset barnetrinnet. Alle timene får da riktig start- og sluttid.

Når alle fag på barnetrinnet er timeplanlagt (fra _Timplan>Klasse_), endres malen slik at start- og sluttidene dekker  ungdomstrinnet. Da er alt klart for å legge timeplanen for ungdomstrinnet.

Fordeler/ulemper med 1:  
\+ Veldig god oversikt, ingen mulighet til feil tidspunkt for undervisningen.  
\- Bør gjøre timeplanen ferdig for ett skoletrinn før man kan ta neste skoletrinn.  
\- Dersom timeplanen senere skal endres, må man eventuelt endre timelengde dersom oppsettet ikke dekker skoletrinnet hvor endringen gjøres.  

**Alternativ 2**: Vi ønsker å jobbe parallelt med timeplanlegging av barne- og ungdomstrinnet.
Da må timeoppsettet dekke alle kombinasjoner av start- og sluttider, uten hensyn til hva som skal benyttes på hvert klassetrinn. 

Fordeler/ulemper med 2:  
\+ Kan timeplanlegge alle klassene da malen inneholder alle start- og sluttider som trengs.  
\+ Dersom timeplanen må endres i løpet av skoleåret, er alle disponible timelengder på plass.  
\- Fort gjort å velge feil timelengde når timene utplasseres.  

## Før en endrer oppsettet med timenes plassering/lengde
Timene og timelengden som lagres her er altså en mal som benyttes når en legger timeplanen. 

Det er også mulig å endre start- og sluttid for en timeplanlagt time fra _Timeplan>Klasser_ og _Timeplan>Grupper_. Dersom man øker timelengden på en time på timeplanen slik at den overlapper med en annen time, så kan det selvsagt medføre en kollisjon for lærer eler elev, men det vil systemet avdekke.

Her vises et eksempel på en mal. Ved å klikke på en time kan man gjøre endring på start- og slutt-tiden for timen, eller slette timen.

![bilde](/img/tp_timer_kalender.png)





