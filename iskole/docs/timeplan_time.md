---
id: timeplan_time
title: Time
sidebar_label: Time
---

### For en helhetlig gjennomgang av timeplanlegging med iSkole som hjelpemmel henvises det til _Emner>Timeplanlegging_.

En time på timeplanen er bestemt ved at vi angir når timen starter, og når den slutter. Lengden på hver time bestemmes herfra, og må ikke nødvendigvis være 45 eller 60 minutter.

En timeplan har tradisjonelt inneholdt 6 timer per dag over 5 ukedager. Vanligvis har start og slutt-tidene på hver time vært lik for alle dagene. Dette er en praktisk ordning som letter timeplanleggers arbeid, og også gjør det lettere for alle som er avhengig av timeplanen.

Det er imidlertid mulig å ha forskjellig start- og slutt-tid for timene. For eksempel kan 1. time på mandag for klasse 1A kan ha annen start- og slutt-tid enn for klasse 7A. En slik timeplan kan bli ekstra krevende for timeplanlegger da 1. time på mandag  kan overlappe 2. time på mandag for et annet klassetrinn. Læreren med 1. time på mandag kan da ikke fortsette med 2. time siden han ikke vil være ledig når 2. time starter.

:::note Merk
Timeoppsettet kan betraktes som en mal. Når en time timeplanlegges, får timen start- og slutt-tiden fra gjeldende oppsett. Dersom malen endres, vil det ikke påvirke timer som alt er timeplanlagt. Men når nye timer timeplanlegges, vil alltid gjeldende mal benyttes. 

En allerede timeplanlagt time i et klassefag kan imidlertid også gis endret start- eller slutt-tid. Eksempelvis kan en dobbelt-time med friminutt mellom timene gjøres om slik at friminuttet fjernes. Eller en time kan forlenges inn i en midt-time. Dette gjøres ved å høyreklikke på timen fra _Timeplanlegge klasse_.
:::

### For skoler som har samme timeoppsett for alle klassene
Klokkeslettene for timene som legges inn her, vil følge alle fag som timeplanlegges. Dersom ingen timer overlapper, betyr det at en lærer en dag kan ha etterfølgende timer, da dette ikke vil medføre noen kollisjon på timeplanen for læreren, eller for elevene.

## For skoler som har avvikende timeoppsett
Eksempelvis kan en skole som har både barne- og ungdomsstrinnet ha forskjellig timelengde og/eller forskjellig start-tider på noen (eller alle) timene. Dette lar seg løse på flere måter, her skisseres tre fremgangsmåter. Vi anbefaler å starte med 1: og forsette med enten 2: eller 3:

1: Vi legger bare inn timene som har felles start- og slutt-tid for alle skolens klasser (dersom slike timer finnes!).
Da kan vi timeplanlegge alle fag som er aktuelle, uavhengig av klassetrinn.

Fordeler/ulemper med 1:
+ Veldig god oversikt, ingen mulighet til feil tidspunkt for undervisningen.
+ Kan ikke ferdigstille timeplanen for alle fag.

2: Vi timeplanlegger barne-trinnet før vi timeplanlegger ungdomstrinnet (eller i omvendt rekkefølge).
Da må timeoppsettet være tilpasset barnetrinnet. Alle timene får da riktig start- og slutt-tid.
Når alle fag på barnetrinnet er timeplanlagt (fra _Timplanlegge klasse_), endres malen slik at start- og slutt-tidene dekker  ungdomstrinnet. Da er alt klart for å legge timeplanen for ungdomstrinnet.

Fordeler/ulemper med 2: 
+ Veldig god oversikt, ingen mulighet til feil tidspunkt for undervisningen.
+ Må gjøre timeplanen ferdig for ett skoletrinn før man kan ta neste skoletrinn.
+ Dersom timeplanen senere skal endres, må man eventuelt endre timelengde dersom oppsettet ikke dekker skoletrinnet hvor endringen gjøres.

3: Vi ønsker å jobbe parallelt med timeplanlegging av barne- og ungdomstrinnet.
Da må timeoppsettet dekke alle kombinasjoner av start- og slutt-tider, uten hensyn til hva som skal benyttes på hvert klassetrinn. Dette kan gjøres slik:
Timene 0 (eller 1) til 9 brukes til barnetrinnet. Dersom ungdommstrinnet eksempelvis har avvikende timelengde bare for 1. til 3. time hver dag: Tilføy time 11 til 13 på malen med riktig start- og slutt-tider for ungdomstrinnet. Tilsvarende kan avvikende tid for time 5 legges inn som time 15. En slik metodikk gjør det lettere å få oversikt over avviket i oppsettet.

Fordeler/ulemper med 3: 
+ Kan timeplanlegge alle klassene uten å gjøre endringer på malen som definerer start- og slutt-tider.
+ Dersom timeplanen må endres i løpet av skoleåret, er alle disponible timelengder på plass.
+ Kan komme i skade for å velge feil timelengde når timene utplasseres fra _Timeplanlegge klasse_.

### Før en endrer oppsetter med timenes plassering/lengde
Timene og timelengden som lagre her er en mal som benyttes når en legger timeplanen. Dette må en ikke glemme dersom man får behov for å gjøre endringer på timeplanen. Gjelder det en klasse på barne- eller ungsomstrinnet? Stemmer malen med den klassen som nå skal justeres? Dersom svaret er nei, må malen oppdateres. Benyttes metode 3: er dette alt på plass! Merk at det er mulig å endre timelengden eksempelvis etter første halvår. Da må timeplanen legges på nytt for å få aktivert de nye tidene.

Som allerede nevnt, kan også start- og slutt-tid for et fag endres fra _Timeplanlegge klasse_. Systemet sjekker at det ikke oppstår noen kollisjon for lærer og elever ut fra start- og slutt-tiden på timen. Dersom man øker timelengden på en time på timeplanen slik at den overlapper en annen time, så kan det selvsagt medføre en kollisjon, men det vil systemet avdekke.

:::tip Merk
Kommer en elev eksempelvis midt i en time, kan faglærer nå angi fraværets lengde i minutter. Tidligere var det enten hele timens fravær, eller ikke fravær, men bare anmerkning om forsentkomming.
:::

### Eksempel
Det er fullt mulig å legge inn alle aktuelle start- og slutt-tider på timene. Se punkt 3: ovenfor. Alle variantene vil vises når timeplanlegger velger en klasse. 
Dersom oppsettet herfra er slik:

![bilde](https://user-images.githubusercontent.com/80097133/158549676-73bc825b-4a0c-4a7e-920d-3c3c32ead2ea.png)

vil timeplanlegger få dette skjermbilde fra _Timeplanlegge klasse_:

![bilde](https://user-images.githubusercontent.com/80097133/158548921-624dd3bd-8cf5-4110-8a30-7e6479dc5fb2.png)

Her må timeplanlegger være ekstra påpasselig slik at riktig time velges!




