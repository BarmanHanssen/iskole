---
id: timeplan_time
title: Time
sidebar_label: Time
---

## Time

En time på timeplanen er bestemt ved at vi angir når timen starter, og når den slutter. Timelengden er vanligvis 45 eller 60 minutter, den bestemmes på den enkelte skole.

En timeplan har tradisjonelt inneholdt 6 timer per dag over 5 ukedager. Vanligvis har start og slutt-tidene på hver time fra en til seks hvert lik for alle dagene. Dette er en praktisk ordning som letter timeplanleggers arbeid, og også gjør det lettere for alle som er avhengig av timeplanen.

Vi har nå tilrettelagt for at det enkelt skal være mulig å endre såvel start- som slutt-tiden for timenes plassering slik at for eksempel 1. time på mandag for klasse 1A kan ha annet start- og slutt-tid enn for klasse 7A. En slik timeplan kan bli ekstra krevende for timeplanlegger da 1. time på mandag  kan overlappe 2. time på mandag for et annet klassetrinn. Læreren med 1. time på mandag kan da ikke fortsette med 2. time siden han ikke vil være ledig når 2. time starter. Litt mer om dette lengre nede.

### For skoler som har samme timeoppsette for alle klassene
Klokkeslettene for timene som legges inn her, vil følge alle fag som timeplanlegges. Det forutsettes at ingen timer overlapper, men en påfølgende time kan starte sammtidig som foregående time slutter. Det betyr at en lærer en dag kan ha etterfølgende timer, da dette ikke vil medføre noen kollisjon på timeplanen for læreren, ller for elevene.

:::note Merk
Timeoppsettet kan betraktees som en mal. Når en time timeplanlegges, følger start- og slutt-tiden fra gjeldende oppsett med. Den timeplanlagte time i det enkelte fag kan imidlertid av timeplanlegger senere gis endret start- eller slutt-tid. Eksempelvis kan en dobbelt-time med friminutt mellom timene gjøres om slik at friminuttet fjernes. Eller en time kan forlenges inn i en midt-timee. Dette medfører at timetellingen, som gjøres i hvert timeplanlagt fag, vil bli justert tilsvarende endringen som er registrert.
:::

### For skoler som har avvikende timeoppsett
Eksempelvis kan en skole som har både barne- og ungdomsstrinnet ha forskjellig timelengde og/eller forskjellig start-tider på noen (eller allle) timene. Dette lar seg løse, men litt planlegging før man setter i gang vil lønne seg!
### Før en endrer oppsetter med timenes plassering/lengde
Vi anbefaler følgende arbeidsplan:
- Innledningsvis bør alle klasser være på plass med sine fag, og tilornet lærerne som skal undervise i fagene.
- En bør om mulig fullføre timeplanleggingen fullt ut for eksempelvis barnetrinnet før en starter timeplanleggingen av ungdomstrinnet.
- Når timeplanen for barnetrinnet er klar er tiden inne for å legge inn start- og slutt-tidspunkt for timene slik de skal være for ungdomstrinnet.
- Det innebærer at man bør være ferding med timeplanlegging av barnetrinnet før man legger inn start- og sluttider for undomstrinnet.
- Nå kan ungdomstrinnet timeplanllegges, og de nye start- og slutt-tidene beyttet. Barnetrinnet timeplan blir urørt.

Vi har allerede påpekt at timene og timelengden er en mal som benyttes når en timeplanlegger legger timeplanen. Dette må en ikke glemme dersom man får behov for å gjøre endringer på timeplanen. Gjelder det en klasse på barne- eller ungsomstrinnet? Stemmer malen med den klassen som nå skal justeres? Dersom svaret er nei, må malen oppdateres.

Som allerede nevnt, kan også start- og slutt-tid endres under selve timeplanleggingen. Systemet sjekker at det ikke oppstår noen kollisjon for lærer og elever ut fra start- og slutt-tiden på timen. Dersom man øker timelengden på en time på timeplanen slik at den overlapper en annen time, så kan det selvsagt medføre en kollisjon, men det vil systemet avdekke.

:::tip Tips
Ved fraværsføring kan en bare føre fravær for en hel skoletime. Kommer en elev eksempelvis midt i en time, blir det enten fravær for hele timen, eller ikke noe fravær (men kanskje en anmerking). For større feksibilitet ved fraværsføring kan en 90-minutters time deles i to, men uten friminutt. 
:::


