---
id: timeplan_blokknr_gruppefag
title: Grupper
sidebar_label: Grupper
---

## Innledning

:::note Merk
Blokknummeret må være timeplanlagt fra _Blokk>Timeplan blokknr_ før blokknr kan reigstreres på gruppefag. Før gruppefagene er timeplanlagt, kan man imidlertid reservere tider for gruppefagene på klassens timeplan fra _Blokk>Blokknr klasse_. På den måten kan en timeplanlegge klassefagene før gruppefagene, men da kun utenom timene som en har reservert for gruppefagene.
:::

Skjermbildet viser hvordan fagene er gruppert i forhold til hverandre. Gruppefag med lik timeplan har like blokknumre. 

Hvert blokknummer representerer altså en bestemt time på timeplanen. Vi velger først hvilken uke vi skal legge inn blokknr for, første skoleuke anbefales. Når hele timeplanen er ferdig lagt vil det kunne være komplisert, og derfor sjeldent aktuelt, å endre på oppsettet som gjøres for gruppefagene. Etter å ha ferdigstilt registrering i første skoleuke, kan man så kopierer resultatet til resten av skoleåret. Justeringer senere kan selvsagt gjøres, da systemet til enhver tid vil kontrollere at ikke kollisjoner oppstår.

Eksempel hvor blokknumrene er lagt inn på gruppefag:
![bilde](https://user-images.githubusercontent.com/80097133/199228418-89ba38be-ca9c-4f20-80e2-2f32aafd69af.png)

## Registrering av blokknr på gruppefag
Når man markerer et fag, vil fagets navn, faglærer, timer (for denne uken) og rom vises under tabellen med alle gruppefagene. Velges LA1: AG1 1 fra skjermbildet ovenfor, kommer følgende frem under tabellen med fag:

![bilde](https://user-images.githubusercontent.com/80097133/199229735-5201c5d7-3aca-4aad-8a00-f6b6ea7abc31.png)

Timetallet (her: _Timer 3_) er det mulig å endre for denne uken. Det er hentet fra _Grunnlagsdata>Fag_ og kan endres også derfra. 

Blokknr: Dag og tid for et blokknummer må være registrert fra menyvalget _Time_ før det kan innsettes her. Dersom det gjøres endringer på dag og/eller tid på et blokknummer fra menyvalget _Time_ etter at gruppefaget ble timeplangt, vil endringen ikke avspeiles her. Dersom endringen skal gjelde for dette faget, må man velge blokknumret på nytt fra nedtrekkslisten. Nedtrekkslisten representerer til enhver tid  gjeldende dag/tid for hvert blokknummer.

Romnr: Nedtrekkslisten henter rom registrert fra _Grunnlagsdata>Rom_. Dersom faget har et foretrukket rom, kan det registreres på faget fra _Grunnlagsdata>Fag_, og vil i så fall fremkomme  automtisk.

Dersom man nå skal registrere blokknr på et nytt gruppefag, vil skjermbildet bli slik:
![bilde](https://user-images.githubusercontent.com/80097133/191739144-f83d8a36-f805-45f0-acc4-44f6f88d93ee.png)

Velg Romnr for første blokknr. Dette rommet tas automatisk med videre som førstevalg. 

Dersom faget er gitt ID fra _Time- og fagfordeling>Gruppefag_ (anbefales, kan etterregistreres!), og tabellen med ID og blokknr er lagt inn fra _Definer blokknr_, vil alle timene innføres med sine respektive blokknr, og valgte romnr, med et museklikk. Dersom en må gjøre dette manuelt, og dersom blokknr er i rekkefølge: Legg inn det første blokknr for faget, videre kan førstevalget i nedtrekksliste benyttes: «+1»

Når man trykker på _Lagre_, vil iSkole først sjekke at blokknumrene er timeplanlagt, og deretter at foreslåtte blokknr ikke kommer i konflikt med annen aktivtet for fagets lærer. Dersom elever er registrert i gruppefag, gjøres også sjekk mot deres timeplan. Også romvalget kontrollleres. Dersom ingen kollisjoner påvises, vil blokknumrene for faget lagres. Da er faget ferdig timeplanlagt, og vil nå vises på faglærers, og alle fagets elevers timeplan.

:::note Merk
Det kan i ettertid være aktuelt å gjøre endringer for en eller flere uker. Eksempel: I løpet av skoleåret skal et fag ha flere timer en periode, og færre timer en annen periode ("ploging"). Dersom færre timer kan en fjerne blokknr for timer som skal utgå. For å legge til ekstra timer må man øke timetallet og legge inn blokknr og rom på ekstratimene.
:::

## Endre blokknr

Et valgt blokknr kan når som helst byttes ut med et annet. Nytt blokknr kontrolleres og vil avdekke kollisjoner for involverte elever og faglærer. Kollisjon for lærer godtas ikke, men timeplanlegger kan tillate kollisjon på elevs timeplan.
Ingenting lagres før det trykkes _Lagre_!



## --------------------------------------------------------------------------
# _Her følger dokumentasjonen for ny versjon av iSkole, som snart kommer!_

Første skjermbildet viser alle gruppefag og timeplanen for fag som alt er timeplanlagt.

![image](https://github.com/BarmanHanssen/iskole/assets/80097133/635ddbb1-e132-4a1d-b6d4-4c8594510669)

Fag som er med rød skrift har ikke fått tildelt lærer. Ønskes kun oversikt over fag med lærer, klikk på trakt-ikonet:
![image](https://github.com/BarmanHanssen/iskole/assets/80097133/67269e72-0df3-40d7-b6a0-c44e1b7557da)



:::note Merk
Bare timer fra _Blokk>Timeplan blokknr_ markert med blokknr kan brukes når gruppefagene timeplanlegges. 
:::

Skjermbildet viser hvordan fagene er gruppert i forhold til hverandre. Gruppefag med lik timeplan har like blokknumre. 

Vi velger først hvilken uke vi skal legge inn blokknr for, første skoleuke anbefales. Når hele timeplanen er ferdig lagt vil det kunne være komplisert, og derfor sjeldent aktuelt, å endre timeplanen for gruppefag. 

Etter å ha ferdigstilt timeplanen for gruppefagene i første skoleuke, kan man kopierer resultatet til resten av skoleåret. Justeringer senere kan selvsagt gjøres, da systemet til enhver tid vil avdekke dersom kollisjoner oppstår (gjelder lærer, elev og rom).


