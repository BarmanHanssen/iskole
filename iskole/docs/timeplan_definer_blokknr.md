---
id: timeplan_definer_blokknr
title: Blokk
sidebar_label: Blokk
---

Når et fag kan ha elever fra ulike klasser, skal faget klassifiseres som gruppefag. Også dersom elevene i én klasse deles i flere grupper i et fag, skal faget klassifiseres som gruppefag.

Hvis skolen ikke har gruppefag vil all undervisning i fag foregå i klasser. Da er det ikke mer å gjøre her, og man kan gå til neste menyvalg som da vil være _Klasser_ for å timeplanlegge klassefagene.

:::important 
Timeplanlegging av gruppefagene kan gjøres uten å benytte (eller ta hensyn til) blokkid. Men timeplanleggingen av fag med blokkid kan gå vesentlig raskere ved at alle timene for faget kan legges under ett.
:::

Timeplanen for gruppefag skal ikke kollidere med timeplanen for klassefagene for elever som har både gruppe- og klassefag. Og siden et gruppefag kan ha elever fra flere klasser, kanskje fra mer enn et årstrinn, så kan det være utfordrende å legge skolens timeplanen innenfor en 30 timers uke.

:::info Kollisjoner
iSkole vil vise og varsle om eventuelle kollisjoner på timeplanen. Det er mulig å tillate kollisjoner for elever.
:::

Fagets blokkid kan registreres fra fanen _Blokkfag_. Fra _Grunnlagsdata>Grupper_ kan man både opprette flere grupper og knytte blokkid til gruppene.

Vi går nå et skritt videre med fag som er gitt/skal ha blokkid. Først velges en blokkid, deretter klikker man i timeplanen på de timene som skal knyttes til den valgte blokka. Selve timeplanleggingen av gruppene gjøres fra menyvalget _Grupper_, det er der en henter ut gevinsten av de forberedelsene vi gjør her. En time kan bare brukes til en bestemt blokkid. 

Vi skal nå fastsette hvilken time på timeplanen hvert blokknummer representerer.

Gruppefag med lik blokkid skal altså undervises parallelt. Det er ikke nødvendig for alle fag i blokka å følge alle timer. Et fag med tre timer kan knyttes til en blokk med fem. Ved timeplanlegging velges hvilke tre av de fem faget skal ha. Med utgangspunkt i fagenes blokkid og tilknyttede timer vil timeplanleggingen av gruppefagene gå greit når vi kommer til  _Timeplan>Grupper_.

### Blokkskjema
![bilde](/img/tp_blokk.png)

Eksempel:
Anta at blokkid=1 skal timeplanlegges med fem uketimer, og at vi ønsker å plassere en dobbelt-time på mandag og onsdag og en time på fredag. Da starter vi eksempelvis slik:
- Klikker på _Blokkid_ 1 
- Klikk på timene på timeplanen.

I bildet over har vi lagt inn de beskrevene timene for blokkid 1 og også tilsvarende for blokkid 2. Plasseringen er markert både med tall og farge.

#### Trinn
Dersom elevene gis tilgang til selv å velge gruppefag, vil kombinasjonen blokkid og trinn regulere hvilke fag som er valgbare. En elev vil bare kunne velg et fag fra fag med lik blokkid, forutsatt at eleven går på angitt klassetrinn. Men timeplanlegger er i utgangspunktet ikke bundet av dette oppsettet!

### Blokkfag
Her vises alle fag som alt har fått tildelt blokkid. Vanligvis legges blokkid inn på fagene allerede når årets oppsett av gruppefag opprettes fra _Grunnlagsdata>Grupper_.
Her kan en legge til/endre oppsettet av hvilke fag som skal grupperes med blokkid. 

Velges _Blokkfag_ og _+ Legg blokkid til fag_ fås dette skjermbilde:
![image](https://github.com/BarmanHanssen/iskole/assets/80097133/98616fe9-c9d5-4dcd-826a-72565749569f)

Her kan vi legge til nytt gruppefag. Huk av for fag, og velg hvilke blokkid som skal benyttes, og avslutt med _Lagre_.

### Blokktider klasse
![image](https://github.com/BarmanHanssen/iskole/assets/80097133/3128651d-a41a-42e8-97ac-71beda745e03)

Når elevene er registrert i sine respektive grupper vil en her få oversikt over timene hvor minst en av elevene har et gruppefag på sin timeplan. Av skjermbildet fremgår det at 7 timer dekker klassens behov for  elevenes valg av gruppefag. Om gruppefagene hadde beslaglagt 25 timer, og klassens klassefag krevde 15 timer, ville timeplanen måtte legges over 40 timer. Det er selvsagt mulig, men da ville det bli mange fritimer underveis og en lang skoledag for elevene.
