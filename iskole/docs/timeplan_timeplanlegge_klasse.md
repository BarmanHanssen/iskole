---
id: timeplan_timeplanlegge_klasse
title: Klasser
sidebar_label: Klasser
---

:::info Ny versjon av iSkole
Vi har endret oppbyggingen av timeplane på iSkole, les mer om dette [her](https://dokumentasjon.iskole.net/blog/timeplan). Dokumentasjon av gammel løsning finner du [her](https://dokumentasjon.iskole.net/docs/timeplan_timeplanlegge_klasse_old). 
:::


Benevnelsen klassefag, obligatorisk fag og fellesfag er synonyme betegnelser. Vi benytter oftes klassefag. 

Timeplanen for klassefag skal inneholde all organisert undervisning i  alle klassefag til klassen. Eventuell endring av fagsammensetningen gjøres fra _Grunnlagsdata>Klassefag_. 

Noen elever kan være fritatt i ett eller flere klassefag. Slike unntak får ingen innvirkning for legging av klassens timeplan. 
Derimot kan elev fra annen klasse som følger undervisningen i et fag i klassen skape begrensninger. Denne elevens timeplan kan allerede være timeplanlagt, og medføre kollisjoner når timeplanen legges.

Dersom elevene i klassen kan velge fag utover det som hele klassen er satt opp med, klassifiserer vi slike fag som gruppefag. Gruppefag gir naturlig nok begrensninger for oppsettet av klassens timeplan. Timeplanen for elevens klassefag skal ikke kollidere med et gruppefag som eleven har valgt. Det er av den grunn naturlig først å fastsette når gruppefagene skal ha sine timer før en starter med timeplanleggingen av klassefagene. Men man kan timeplanlegge klassefagene før gruppefagene er timeplanlagt. 

:::tip Tips
Når timeplan for nytt skoleår skal legges, bør en velge første uke i skoleåret som utgangspunkt. Når alle klassene er timeplanlagt, kan man kopiere timeplanen for alle klassene fremover, se menyvalget _Kopiering_. Det er også mulig bare å kopiere den ene klassens timeplan fremover. Det kan ta noe tid, da omfattende kontroller må utføres før kopieringen av en enkelt klasse kan finne sted.
:::

## Timeplanlegge klasse

![tp_klasser_timeplan](/img/tp_klasse.png)

Man starter med å velge klasse, og uken hvor timeplanen skal plasseres. Skjermen er delt i fire deler, nemlig for  _Klasse, Timeplan klasse, Vis timeplan for disse ansatte_ og _Timeplanlærer_. Vi ser nå nærmere på hver enkelt del av skjermbildet og begynner med fag.

#### Klasse
Her listes opp alle fag i klassen (se _Grunnlagsdata>Klasser_) og faglærer (se  _Time- og fagfordeling>Klassefag_). Merk at fagene kan timeplanlegges uten lærer, og at et fag kan ha flere lærere som deler på undervisningen i faget.

:::caution Planlegging uten lærer
Vi anbefaler å knytte lærere til fagene før man legger timeplanen. Dersom man legger fag uten lærer, må man senere inn og plassere lærerne på de timene de skal undervise.
:::


**_Velg rom_**: Rommene som kan velges er de som er lagt inn fra _Grunnlagsdata>Rom_. Dersom klassen har eget rom, registrert fra _Grunnlagsdata>Klasser_, er dette  forhåndsvalgt. Annet rom velges om ønskelig herfra. Et allerede timeplanlagt rom kan endres ved å klikke på timen.

**_Fag, Lærer, Timer, Lagt_ og _Gjester_**: Timeplanen for faget kan legges uten lærer, eller med en eller flere lærere. Faget ENG er her valgt, faget skal ha fem uketimer. Faget har to lærere Lars Holm og Ole Vold. De to lærerne skal undervise to timer alene og en time sammen. I eksempelet gjenstår det å plassere siste timen til Ole Vold. Det er mulig å endre timetallet både for faget og læreren ved å klikke på blyanten i kolonnen timer.
Dersom faget har _Gjester_, dvs at elevene fra klassen _Gjester_ også deltar i timene, anbefales å legge disse fagene først siden timene også kommer på gjesteklassens timeplan. 

#### Timeplan klasse
I eksempelet vi har sett på er faget ENG valgt. Allerede timeplanlagte timer i valgt fag vises på rosa bakgrunn. Vi ser at ENG skal ha fem uketimer denne uken og lærer Lars Holm skal undervise tre timer i faget denne uken. Norskfaget NOR har så langt blitt timeplanlagt to timer på mandag og vises med blå bakgrunn. Alle timene til ENG og NOR er lagt til rom 208 som er klassens klasserom. 

Det er også timeplanlagt to timer i geografi selv om dette faget ikke har fått tildelt lærer ennå. Det er heller ikke valgt rom for de to timene i GEO. Resten av timene i timeplanen er ledige for timeplanleggeren og disse er markert med grønn bakgrunn.

Det er heller ikke tidelt lærer i faget HIS. Faget skal ha to timer denne uken, men de er ikke timeplanlagt.

##### Endre time
Skal det gjøres endringer på en timeplanlagt time eller timen skal slettes, så kan man klikke på timen med venstre museknapp og gjøre endring/sletting fra dialogen som dukker opp. Husk unntaket når valgt lærer i faget ikke er timeplanlagt på denne timen, da vil klikk på timen medføre timeplanlegging av læreren. Det er mulig å endre rom, start- og sluttidspunkt og å slette timen. Dersom timen har flere lærere kan en eller flere av disse slettes fra timen.
![endre_time](/img/tp_klasse_endre_time.png)


#### Vis timeplan for disse ansatte
Timeplanen for lærere i det valgte faget legges automatisk inn her. Timeplanen for alle fag til læreren som alt er timeplanlagt vises i skjermbildet _Timeplanlærer_ på samme bakrunnsfarge.
I noen tilfeller ønsker timeplanlegger også å se timeplan til en eller flere andre lærere, disse velges enkelt fra nedtrekkslisten _Legg til lærer_.

#### Timeplan lærer
Her vises timeplanen til de utvalgte lærere som står oppført unde _Vis timeplanen for disse ansatte_. Valgt lærer vises alltid, og man kan legge til andre lærere i tillegg til den som kommer automatisk.


:::tip TIPS
Se nærmere på (altså klikk på) disse tre ikonene:
![image](https://github.com/user-attachments/assets/47ff34d5-6407-44b2-a585-900b2cdee8a9)

:::



