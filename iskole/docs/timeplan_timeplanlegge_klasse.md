---
id: timeplan_timeplanlegge_klasse
title: Timeplanlegge klasse
sidebar_label: Timeplanlegge klasse
---

Timeplanen for en klasse skal inneholde all organisert undervisning som alle elevene i klassen skal delta i. Unntak kan være: Enkeltelever som er fritatt i ett eller flere fag, eller eventuelt har spesialoppfølging i deler av fag. Slike unntak får ingen innvirkning for timeplanlegger i arbeidet med å sette opp klassens timeplan. Benevnelsen klassefag, obligatorisk fag og fellesfag er synonyme betegnelser. Vi benytter oftes klassefag.

Dersom elevene i klassen kan velge fag utover det som hele klassen er satt opp med, klassifiserer vi slike fag som gruppefag. Gruppefag gir naturlig nok begrensninger for oppsettet av klassens timeplan. Timeplanen for klassefag kan ikke kollidere med et gruppefag som en elev i klassen har valgt. Det er av den grunn naturlig først å fastsette når gruppefagene skal ha sine timer før en starter med timeplanleggingen av klassefagene. Vi ser her bort fra slike begrensinger, og henviser til egne avsnitt om gruppefag for hvordan dette kan håndteres. Se også veiledningen som du finner ved å laste pdf-filen fra lenken oppe i høyrehjørne.

:::tip Tips
Når timeplan for nytt skoleår skal legges, bør en velge første uke i skoleåret som utgangspunkt. Når alle klassene er timeplanlagt, kan man kopiere disse, se menyvalget _Kopiering_.
:::

![Timeplanlegge klasse][tp_klasse_oversikt]

[tp_klasse_oversikt]: https://barmanhanssen.github.io/iskole/img/tp_klasse_oversikt.png 'Timeplanlegge klasse oversikt.'

Skjermen for timeplanlegger er inndelt i fire separate deler som beskriver forskjellige deler av datasettet en timeplanlegger må forholde seg til. Sluttresultatet blir timeplanen for en angitt klasse (her ST1A) i uke 20 (her 2020-20).

## Fag
Her er listet opp alle fagene som klassen er satt opp med (se Grunnlagsdata>Fag>Klassefag), og med faglærerne i det enkelte fag (se Time- og fagfordeling>Klassefag). 
- Man kan endre antall timer for et fag i denne uken (via blyant-ikonet bak faget). 
- Dersom faget ikke skal ha timer i denne uken, reduseres timetallet til null. 
- Dersom noen fag allerede er timeplanlagt, vises antallet timeplanlagte timer i kolonnen TP-lagt. Her gjeldet det kun faget NAT, som skal ha 6 timer, hvorav 2 timer er lagt på tirsdag. Vi ser da at 4 timer Gjenstår i faget. 
- En timeplanlagt time kan fjernes fra timeplanen ved å høyreklikke på timen. 
- Det er mulig å legge til fag direkte herfra (se Legg til). Forutsetningen er at faget finns (se Grunnlagsdata>Fag>Klassefag).

Under listen med fag finner man en nedtrekkslisten _Rom_. Her vises alle rom som er registrert fra Grunnlagsdata>Rom. Merk at dersom klassen har fått tildelt rom fra Grunnlagsdata>Klasse, vil klassens rom være forhåndsvalgt når klassefagene timeplanlegges. Det er mulig å endre dette romnummer, eventuelt plassere timen uten rom. Før timen lagres, vil systemet kontrollere at valgte rom er ledig. 

## Timeplan klasse ST1A
Her vises hvilke timer som alt er plassert, her to timer i NAT, og en time i ENG (mandag kl 8:15). Videre ser vi at faget ENG er markert under Fag. Det har fått tildelt en rosa farge, og denne fargen tas med når timene i faget plasseres. Det blir dermed lett å få oversikten som trengs for å fordele timene over ukens dager.

Dersom man ønsker en dobbel-time på mandag, klikker man på timen i dette vinduet. Timen plasseres da der, og vinduet for Fag og for Timeplan lærer oppdateres. Tilsvarende plasseres øvrige timer i faget helt til _Gjenstår_ viser tallet null. 

Noen timer er markert med grønn farge. Det er alle timene som kan timeplanlegges i denne uken, uten å kollidere mot andre fag i klassen, eller mot timer i andre fag som faglærer i faget allerede har fått tildelt. 

Vi ser at hele torsdag, med unntak av første time, er uten fargemarkering. Det skyldes at læreren som har det utvalgte faget vi ser på (ENG), allerede er opptatt med annen undervisning den dagen. Faget ENG kan derfor bare få en time på torsdag med denne faglærer. Dersom klassen skal ha mer enn en time ENG på torsdag, må en allerede lagt time på torsdag for denne læreren frigis.

Ut fra dette skjønner en umiddelbart at det ikke er en god ide å timeplanlegge en hel klasse før faglærerne er på plass!

## Timeplan lærer
Når en velger et Fag som har fått tildelt lærer, vises automatisk timeplanen til denne læreren i dette skjermbildet. Timeplanen for klassen oppfriskes også, da allerede lagte timer i valgte fag markeres med fagets fargen fra Fag. Ledige timer i klassens timeplan hvor læreren alt er opptatt med annen undervisning, og som derfor ikke kan benyttes i klassen i faget som nå skal timeplanlegges, blir blanket ut tilsvarende som for timene på torsdag i skjermbildet ovenfor.

## Vis timeplanen til disse ansatte
I noen tilfeller kan det være greit å ha oversikt over timeplanen til flere lærere enn bare den som nå har fokus. De utvalgte ekstra-lærerne timeplanen vises da sammen med timeplanen til faglæreren i skjermbildet til Timeplan lærer.

## Timeplanlegge klasse>Kopier

Alle øverst i skjermbildet finner vi valget _Kopier_. Her kan en kopiere timeplanen for denne klassen frem i tid. Når man legger ny timeplan for neste skoleår er det unødvendig å benytte dette valget!

Vanligste måte å kopiere timeplan på, er fra menyvalget Timeplan>Kopier. Kopieringen gjøres typisk når hele timeplanen for skolen er ferdigstilt, altså at samtlige klasse- og gruppefag er timeplanlagt, og hvor alle fag er registrert med lærer og rom. Da tas den da ferdige timeplan for hele skolen og kopieres fremover til et fritt valg antall uker (ofte: hele skoleåret). Vær oppmerkasom på at ved å kopiere en timeplanen for en gitt uke fremover i tid, dermed erstatter versjonen som alt er lagt ut.

Å kopiere timeplanen for en separat klasse kan være påkrevd dersom man endrer timeplan i en klasse ut i skoleåret. Timeplanen kan i prinsippet endres fra uke til uke. Timeplanen for en annen klasse frem i tid kan være ulik den som gjelder for denne uken. Å kopiere en enkelt klasses timeplan krever frem i tid krever derfor omfattende kontroller for å fastslå at timeplanen kan implementeres uten at klassens nye timeplan kommer i konflikt med timeplanen til de andre klassene. Dersom kollisjon(er) avdekkes, blir kopiering avbrutt.

Sammenfattet: På et hvilket som helst tidspunkt under timeplanleggingen kan resultatet kopieres fremover til angitte uker. Dersom det blir ønskelig, eller påkrevd, å gjøre endringer i en allerede gjeldende timeplan, og endringen skal gjelde for mere enn uken hvor en gjør korrigeringen, da har man behov for å få den nye timeplanen distribuert. Man har da to valgmuligheter: Enten bare å kopiere kassen hvor endringeen skjedde, eller ved å kopiere skolens timeplan for denne uken fra valget Timeplan>Kopiering. Merk at dersom det bare er snakk om at et fag skal skifte faglærer, men uten endring av timene på timeplanen, så gjøres dette fra Time- og fagfordeling>Klassefag. Der kan man endre faglærer for de ukene dette måtte være aktuelt.

