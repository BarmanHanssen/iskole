---
id: ea_kardok
title: Karakterdokumentasjon
sidebar_label: Karakterdokumentasjon
---
På grunn av all informasjonen som vises og redigeres, vil bare et fåtall brukere få tilgang til dette valget. De utvalgte tilhører brukergruppen _Kontor_ og _Elevinspektør_ (se _Mine sider>Tilgang>Brukere_).

Fagene som vises kommer fra flere kilder. Når en elev tildeles en klasse, får eleven alle klassefagene tildelt. I tillegg kommer eventuelle gruppefag som eleven velger. Fagene akkumuleres, slik at fagene for alle skoleårene vises.

Dokumentasjon som er samlet her er påkrevd for å kunne skrive ut kompetansebevis og vitnemål til eleven. Herfra kan man gjøre tilføying/endring/tilpasninger dersom det skulle være nødvendig. 
Standard er at termin- stanpunktkarakterer føres inn av faglærer fra Mine sider>Karakterer. Orden og atferd fører kontaktlærer fra Mine sider>Orden/atferd. Kontaktlærer har også ansvar for at fagfraværet blir sluttført, det gjøres fra Mine sider>Fravær (siste post på siden).

For å lette oversikten inneholder skjermbildet flere arkfaner.

:::note Merk
Her vises alle fag med offisiell fagkode som er registrert på eleven over alle år. Dersom noen fag er fullført på annen skole som benytter iSkole, vises skolenummeret til skolen i kolonne 2. Det er ikke mulig å gjøre andre endringer på fag avlagt på annen skole enn å utelukke det fra utskrift på kompetansebevis/vitnemål.
:::

## Karakterer
![image](https://user-images.githubusercontent.com/80097133/137099248-494d2ad0-fa97-4bee-9d28-38415adb7194.png)

### Ikonene til høyre på skjermbildet:

![image](https://user-images.githubusercontent.com/80097133/136935122-e69f2f0b-4780-44b6-9d66-7e6a884d784c.png)

Dersom eleven kan dokumentere fag tatt ved annen skole, og dette faget ønskes med på vitnemål/kompetansebevis, kan det legges til herfra. For å få lagt inn et fag eksempelvis tatt våren 2015 ved en annen skole, må først eleven registreres i en klasse i planperioden 2014-15 på nåværende skole (se Elevadmin.>Elev +Ny...). En kan opprette en egen klasse for slike tilfeller, en klasse uten fag (fra Grunnlagsdata>KLasse), og bruke denne klassen som innfallsport for alle elever, uansett studieretning og klassetrinn, som skal få lagt inn avgangsfag fra annen skole.

![image](https://user-images.githubusercontent.com/80097133/137087920-672ad919-195d-4c67-a7df-4ad43b497781.png)

Det er som regel faglærer som setter karakterene på sine fag, unntatt eksamenskarakterer. I tillegg vil de som tilhører brukergruppen Kontor kunne føre inn alle karakterer. Når en karakter først er innført, og lagret, er det kun to personer ved skolen som kan endre den: rektor og Karakteransvarlig (se Mine sider>Tilgang>Nøkkelpersoner). Endringer blir loggført, se fanen _Karakter endret av_.

![image](https://user-images.githubusercontent.com/80097133/137087613-4f46fe53-1469-4d92-a336-a77cfb727666.png)

Alle fag hvor det er innført standpunkt- og/eller eksamenskarakter blir tatt med ved utskrift av vitnemål og kompetansebevis. Dersom et fag ikke skal med, kan en markere det her.

![image](https://user-images.githubusercontent.com/80097133/137088788-c555c6dc-a5c2-440d-a2f5-17c940bed3b9.png)

Dersom et fag skal ha en FAM-merknad kan den legges til her.

![image](https://user-images.githubusercontent.com/80097133/137089305-48384170-3aad-439d-8e1a-f1af56e6cf4a.png)

Dersom ny eller utsatt prøve, eller særskilt prøve, er avlagt på høsten, skal det registreres her.

![image](https://user-images.githubusercontent.com/80097133/137092437-1ab1a3bc-ac8e-4f10-9397-879220024cf2.png)

Det er bare Karakteransvarlig som kan slette et fag herfra. 

## Program

![image](https://user-images.githubusercontent.com/80097133/137116192-c7f7d71a-1948-4b4a-a41c-5c1504c78acb.png)

_Programliste_ oppsummerer hva som er registrert i henhold til kolonnene i tabellen. Dersom det er behov for endringer, må det markeres under _Overstyr vitnemål/kompetsebevis_.

## Vitnemål/kompetansebevis

_Vitnemålstype_ beregnes automatisk, men kan endres her dersom nødvendig.

_Merknad på vitnemål/kompetansebevis_ Her legges det til VMM- merknader etter behov.

_Utskrvevne vitnemål/kompetansebevis_ Dersom det er tatt noen utskrift, vil det markeres her. Utskriften er lagret, og kan hentes fram fra Elevadmin.>Vitnemål. 

## Dokumenter

Det er tre dokumenthoder som kan benyttes: Annullering av eksamen, årsak til fravær, eller forsøk. Utfyllende tekst innføres fra _Dokumentlinjer_.

## Karakter innført av/Karakterendret av/Program endret av

Oppsummering av hvem som har utført endringer, og dato for endringen.



