---
id: ut_bibliotek
title: Bibliotek
sidebar_label: Bibliotek
---

Biblioteksystemet i iSkole gjør det mulig å registrere alle bøkene skolen har i sitt bibliotek, samt at det gir oversikt over alle utlån til elever og ansatte. Registrering av bøker kan gjøres raskt og effektivt, og det samme gjelder utlån og innleveringer. Det er ikke en forutsetning av man har en strekkodeleser, men har man det vil det spare brukeren for å taste inn kodene som benyttes. Bibliotekfunksjonene er lagt til utlånsmodulen. Disse håndteres fra menyvalget _Bibliotek_. For at en bruker skal å få tilgang til biblioteket må rektor eller rektors stedfortreder tildele brukeren brukergruppen Bibliotekar. (Se menyvalget Mine sider!Tilgang og arkfanen Brukergrupper.) Skjermbildet Bibliotek består av fire arkfaner:

1. Bokregister
2. Utlån
3. Innlevering
4. Purring

### Bokregister

I dette skjermbildet kan man registrere nye bøker, søke opp registrerte bøker
og eksemplarer og redigere disse. I tillegg gir bokregisteret oversikt over alle
bøker og utlån.

#### Legge til bøker

Bokregisteret er designet for at man effektivt skal kunne registrere nye bøker.
For å registrere en ny bok gjøres følgende:
1. Klikk på Legg til.
2. Skann boken eller skriv inn ISBN-nummer og trykk Søk. iSkole gjør et
oppslag mot Alma biblioteksystem hos Bibsys (https://www.bibsys.no/produktertjenester/tjenester/bibsys-biblioteksystem).
3. Hvis boken finnes i Alma, fylles informasjonen om boken automatisk inn. Om ønskelig kan teksten endres. Hvis boken ikke finnes i Alma, må feltene fylles inn manuelt.
4. Oppgi antall eksemplarer av boken og trykk på knappen Legg til.
5. Skriv ut merkelapper og klistre dem på bøkene. Se avsnitt Utskrift av merkelapper lenger ned i teksten.

![bilde](/img/utl_bibliotek_bokregister_legg_til_boktittel_1.png)

Etter at data er lest fra Alma gjenstår det å fylle inn antall eksamplarer man ønsker å legge inn i 

![bilde](/img/utl_bibliotek_bokregister_legg_til_boktittel_2.png)

:::Merk
Hvis det skal legges til flere eksemplarer av boken senere: Klikk «Legg til» og søk på ISBN. Informasjonen om boken hentes da fra iSkole og ikke Alma. Oppgi antall eksemplarer som skal legges til.
:::

#### Søk etter en bok
Etterhvert som det blir mange bøker, kan det være nyttig å bruke søkefunksjonen
for å finne boktittelen man er ute etter.
1. Sett markøren i tekstfeltet over knapperaden over tabellen.
2. Skann ISBN-nummeret eller skriv inn nummeret og trykk på entertasten.

![bilde](/img/utl_bibliotek_bokregister_sok_etter_boktittel.png)

#### Endre bokinformasjon
1. Finn boken i tabellen og trykk på knappen «Endre».
2. Et nytt vindu vises og lar deg endre bokinformasjonen.

#### Utskrift av merkelapper
Det er to måter å produsere merkelapper på, enten utskrift på en vanlig skriver som har ark med klistrelapper i format 3x8, eller utskrift på en etikettskriver.

##### Utskrift på en vanlig skriver
Velg boken i den øverste tabellen og trykk på knappen «Merkelapper (3x8)». Sørg for å ha A4-ark med klistrelapper i skriveren. Utskriften inneholder merkelappene for alle de registrerte eksemplarene av boken.

##### Utskrift på en etikettskriver
Man kan velge om man vil skrive ut alle klistrelappene, eller bare et utvalg. For å skrive ut alle velger man boken i tabellen _Titler_ og trykker på knappen «Etikett 29x90mm». Ønsker man kun å skrive ut én, så kan man velge hvilket eksemplar man vil skrive ut for ved å markere det i tabellen _Eksemplarer_ og så trykke på knappen «Etikett 29x90mm» over tabellen. Man må huske å velge etikettskriveren, og hvis den ikke er stillt inn på 29x90mm, må man gjøre det før man sender etikettene til skriveren. Det holder vanligvis å gjøre denne innstillingen én gang. 

Skjermbildene under viser innstillingene for en vanlig etikettskriver.
![bilde](/img/utl_bibliotek_skriverinnstillinger_1.jpeg)
![bilde](/img/utl_bibliotek_skriverinnstillinger_2.jpeg)


### Utlån
Bøker kan lånes ut til både elever og ansatte. Hvis elev- eller ansattbevis med strekkode er skrevet ut fra iSkole, kan disse benyttes for å søke opp låntageren. Ellers kan man søke ved å skrive inn deler av fornavnet eller etternavnet. Merk at om man benytter feltet for _Ansattnr/elevnr_ så vil det overstyre og ingorere hva som måtte være ført inn i feltene _Etternavn_ og _Fornavn_.


1. Sett markøren i feltet Ansattnr/elevnr øverst på siden.
2. Skann strekkoden på skole-/ansattbevis. Bilde og informasjon om personen vises.
3. Trykk på knappen Legg til — et vindu for å registrere utlån dukker opp.
4. Ulån av bøker blir automatisk registrert ved skanning av etiketten, skrevet ut fra iSkole og klistret på boken. Hvis man ønsker å registrere en annen innleveringsdato eller en merknad, må denne fylles inn før boken skannes.
5. Sett markøren i feltet Bokeksemplar og skann etiketten. (Alternativt tast inn nummeret og klikk knappen «Legg til».) 
6. Boken legges til med oppgitt innleveringsdato og eventuell merknad. Boken vil bli lagt til listen Historikk for [låntagerens navn].

![bilde](/img/utl_bibliotek_utlaan_finn_person.png)

![bilde](/img/utl_bibliotek_utlaan_registrere.png)

::: Merk:
Hvis markøren står i feltet _Bokeksemplar_ og man skanner et skole-/ansattbevis så endres automatisk personen. Man kan da fortsette å skanne bøker til utlån.
:::

Siden man i denne arkfanen kan se alle bøkene en person har registrert lånt, er det også mulig å gjøre en innlevering herfra uten å skanne strekkoden
på boken.

![bilde](/img/utl_bibliotek_utlaan_endre_utlaan.png)

### Innlevering

1. Velg arkfanen Innlevering.
2. Kryss av Lever boken automatisk ved skanning om man ønsker det.
3. Sett markøren i tekstfeltet Eksemplar# og skann boken. Alternativt skriv inn eksemplarnummeret fra etiketten og klikk knappen Søk.
4. Informasjon om boken og hvem den er utlånt til vil vises. Boken blir registrert som innlevert.

![bilde](/img/utl_bibliotek_innlevering_bokiformasjon.png)

#### Informasjon om en bok
1. Gå til fanen Innlevering
2. La krysset Lever boken automatisk ved skanning være umarkert
3. Sett markøren i feltet Eksemplar# og skann boken. Alternativt skriv inn eksemplarnummeret fra etiketten og trykk på knappen Søk
4. Informasjon om boken og hvem som eventuelt har lånt den vil vises

#### Utvide lånetiden
Følg beskrivelsen i forrige punkt. Trykk så på knappen Endre. Avtalt innlevering og merknad kan da endres. Man kan også velge å manuelt innlevere
boken ved å klikke på knappen Innlever.

### Purring
I arkfanen _Purring_ personer som har lånt bøker og ikke levert dem tilbake til avtalt dato. 

![bilde](/img/utl_bibliotek_purring_oversikt.png)

Man kan sende en påminnelse ved å krysse av for den boken man vil sende ut påminnelse for, og så trykke på knappen «Send påminnelse til valgte...». Man får da vist en dialog og hvis skolen har bestemt at man også skal kunne sende påminnelser via sms, så vil det komme til syne en avkrysningsboks for det.

![bilde](/img/utl_bibliotek_purring_send.png)