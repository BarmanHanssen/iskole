---
id: timeplan_reserver
title: Reserver
sidebar_label: Reserver
---

:::info Ny versjon av iSkole
Vi har endret oppbyggingen av timeplane på iSkole, les mer om dette [her](https://dokumentasjon.iskole.net/blog/timeplan). Dokumentasjon av gammel løsning finner du [her](https://dokumentasjon.iskole.net/docs/timeplan_reserver_old). 
:::

## Innledning
At en lærer er  reservert for en bestemt tidsrom innebærer at læreren ikke kan pålegges undervisning på samme tid. Tiden hvor 
en lærer er reservert er synlig på timeplanen for læreren selv og andre lærere, men ikke når elevene ser på en lærers timeplan.

Reservering av et _rom_ innebærer at rommet ikke er tilgjengelig når timeplanen for skolefagene skal legges. Disse tidene vises bare på rommets timeplan.

Reservering av _rom og lærer_ innebærer at både rom og involverte lærere er opptatt. En slik reservering vises både på rommets og lærers timeplan.

## Reservere lærer
Benyttes hovedsaklig før skolens timeplan skal legges. En reservasjon blokkerer for annen timeplanlagt aktivitet for læreren. Eksempelvis kan en reservasjon markere at læreren er opptatt med møtevikrsomhet.

![image](https://github.com/BarmanHanssen/iskole/assets/80097133/15b4ce70-18a3-4894-a216-f34325c00f80)

Lærer velges fra listen, og lærerens timeplan hentes frem og timene markeres på grønn bakgrunn. Klikk på timen som skal reserveres, og du får frem skjemaet _Legg til reservasjon for xx_. Startbildet krysser av valgt uke som utgangspunkt. Her kan du markere for flere uker, og eventeult bytte _Reservert_ med annen tekst. Hvis reservasjonen skal gjelde for resten av skoleåret hukes det av for _Merk ledige uker frem i tid_. 

:::tip Tips - Møte med flere
Hvis flere lærere skal ha møte sammen, benytt romreservervasjon og legg til alle aktuelle lærere i de aktuelle ukene. Alle deltakerene får samme melding på sin timeplan og reservasjonene kan endres samlet.
:::

:::tip Tips - Oppfølging av elever
Dersom man vil benytte reservasjon for å markere at læreren er opptatt med å følge opp en eller flere elever utenom fagets undervisning, anbefaler vi å heller opprette et gruppefag, timeplanlegge dette og legge til elevene. Da vil dette vises på timeplanen både til læreren og elevene.
:::

### Slett reservasjon
Fra skjemaet _Legg til reservasjon for ..._ fjernes avhukingen for aktuelle uker. Klikk deretter på _Lagre_.

## Reservere rom 
Timeplanlegger kan her reservere et rom, og dermed blokkere rommet når klasse- og gruppefagene skal timeplanlegges.
Kan være aktuelt for en periode, eksempel grunnet oppussing.

![image](https://github.com/BarmanHanssen/iskole/assets/80097133/e7587bc6-a3c7-4c8d-b35b-1b62b2b43339)

:::info Merk
Rektor kan gi noen/alle lærere tilgang til selv å reservere noen/alle rom. Lærerne kan da reservere rom fra _Mine sider>Timeplan>Rom_ uavhengig av egen timeplan. Altså kan en lærer reservere et rom selv om læreren har undervisning på samme tid i et annet rom. Timeplanlegger kan slette en reservasjon gjort av en lærer fra Mine sider, men en lærer kan ikke slette en reservasjon gjort av timeplanlegger herfra.
:::

## Reserver rom og lærer
Det er mulig å knytte en eller flere lærere til romreserveringen. Læreren kan ikke ha undervisningsoppdrag som kolliderer med reservasjonen. Hvis lærere skal knyttes til romreservasjonen: Huk av for aktuelle lærere fra nedtrekkslisten _Legg til lærere_, klikk deretter  på _Legg til_. 

![image](/img/tp_reservering_rom_velg_laerer.png)

:::info Markering i listen
For å markere flere i listen må man klikke i avkrysningsboksen. Klikker man på navnet fjernes annen markering og kun denne læreren vil være valgt.
:::

Eksempler på når dette kan være aktuelt: Realfagslærerne skal ha seksjonsmøte i noen/alle uker. Annen planlagt møtevirksomhet med navngitte deltakere i en eller flere uker.

På _Mine sider_ vil disse reservasjonene komme frem både på timeplanen til rommet, og på timeplanen til de involverte lærere. 

:::caution Endring etter kopiering
Endring på reservasjonen vil kun gjelde for den uken man åpnet reservasjonen fra. Ønsker man at endringen skal gjelde andre uker, må kopieringen gjøres på nytt.
:::

### Kopiering av reservasjon til andre uker
![image](/img/tp_reservering_rom_velg_uker.png)
Her vises alle uker for resten av skoleåret, og eventuelle andre reserveringer som er gjort for denne timen. Hvis gjeldende reservasjon skal kopieres huker man av for de nye ukene.
Tilsvarende er det mulig å slette allerede lagrede reservasjoner for flere uker under ett.

:::info Merk 
En lærer kan ha behov for et ekstra rom i en time hvor han har undervisning. Dette kan løses ved at læreren gis tilgang til selv å reservere rom (fra _Mine sider>Timeplan>Rom_). Reservasjon derfra tillater at læreren kan ha undervisning i et rom og samtidig reservere et annet rom. Begge rom vises på lærerens timeplan.
:::




