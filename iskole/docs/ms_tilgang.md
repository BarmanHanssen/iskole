---
id: ms_tilgang
title: Tilgang
sidebar_label: Tilgang
---

Dette menyvalget er tilgjengelig for alle, men kun rektor og administrator har rettigheter til å gjøre endringer. Arkfanene _Brukere_ og _Romreservering_ er ikke synlig for andre enn rektor og administrator.

### Nøkkelpersoner
Nøkkelpersonene kan endres av rektor, administrator og skoleeier. Unntak er rektor som bare kan endres av skoleeier, og administrator som bare kan endres av skoleeier og rektor.
- Rektor har alle rettigheter når det gjelder innsyn og bruk av systemet.
- Administrator har i hovedsak de samme rettigheter som rektor, men kan ikke endre elevers kartakterer.
- Karakteransvarlig, og rektor, kan rette en innført karakter for et fag etter at standunkt/eksamenskarakter er satt. Rettingen blir loggført, slik at en i ettertid kan se hva som har skjedd.
- Kontaktperson for iSkole er vanligvis den som har best kjennskap til iSkoles virkemåte og derfor er den som kan gi råd og veiledning. Vedkommende er også den som kan hendvende seg til leverandøren angående feil/mangler og ønsker vedrørende bruk av iSkole. Viktigste kanal er support@barman-hanssen.no
- NVBkontakt er den som har ansvaret for at vitnemål blir overført til Norsk vitnemåls database. Gjelder bare vitnemål for videregående skole.
- Eksamensansvarlig har med oppsett av såvel muntlige som skrftilige eksamenspartier.
- PASansvarlig har ansvaret for at oppsatte eksamenspartier blir overført til PAS.

## Funksjoner
Her vises oversikt over tilleggs-funkjoner/moduler tilknyttet iSkole, og om tilvalget medfører ekstra kostnader.

![image](https://user-images.githubusercontent.com/80097133/120471255-c90c2000-c3a4-11eb-95b2-a17ed9d4efd4.png)

### Brukergrupper
Navn og Beskrivelse sier det meste om de 25 definerte gruppene. Fra _Grupperettigheter_ fås detaljert oversikt over hvilke menyvalg den enkelte brukergruppe får tilgang til.

:::note Merk
Rektor kan gi den enkelte ansatte tilgang til det enkelte menyvalg uavhengig av brukergruppe.
:::

### Grupperettigheter
Velg en brukergruppe fra nedtrekkslisten. Man får da en oversikt hvilke menyvalg som da blir tilgjengelig, og hvilke rettigheter som tildeles.

### Brukere
Her kan rektor/administrator redigere rettigheter til ansatte. Dersom ingen brukergruppe(r) gir ønsket tilgang, kan rektor gi brukeren tilgang til spesifikke menyvalg.

### Karakterer
Her blir det fastsatt når faglærerne kan innføre termin- og standpunktkarer, og når elevene gis innsyn til egne resultater.

![image](https://user-images.githubusercontent.com/80097133/120457815-0b2e6500-c397-11eb-9157-96711b25ea38.png)

## Elevers valg av programfag
Dersom elevene skal velge fag i tillegg til fellesfagene som alle elevene i klassen skal følge, kan dette fagvalget gjøres direkte fra iSkole. Slike fag omtales som gruppefag. Fagvalget foretas vanligvis i januar/februar og gjelder for fag som skal påbegynnes neste skoleår. Valget forutsetter at neste års planperiode er opprettet, og at det er opprettet grupper i de aktuelle valgfagene. 

### Stenging
Det er mulig å stenge iSkole for en gitt periode. I starten av skoleåret er det ofte ønskelig at timeplanleggeren får legge timeplanen ferdig før den vises. Dette gjøres ved å velge planperioden det gjelder og deretter velge datoen den skal bli synlig for elever og ansatte. Elever og ansatte kan logge inn på iSkole, men får ikke tilgang timeplanen. De menyvalgene som viser timeplan og fag vises først etter _Tilgjengelig fra_.

### Romreservering
Dersom andre enn timeplanlegger skal kunne reservere et rom, kan en her angi hvilke rom som kan reserveres av utvalgte ansatte. Dersom man gir en lærer en slik rettighet, kan vedkommende reservere et rom til en time hvor læreren allerede er båndlagt med undervisning i et annet rom. Ekstrarommet vil vises på lærerens timeplan, og på rommets timeplan. Se _Mine sider>Timeplan>Romtimeplan_ under fanene _Mine reserveringer_ og _Rom som du kan reservere_. 

:::note Merk
Dette er eneste mulighet for at en lærer skal kunne disponere mer enn et rom når læreren har en undervisningstime.
:::

### Bulleteng
En effektiv måte for å publisere meldinger til alle aktive brukere av iSkole! Dersom en ny melding legges ut, vil den vises straks en bruker logger seg på iSkole. Altså vil alle brukere få frem meldingen en gang, uten noe ekstra museklikk. Redaktøren bestemmer hvor lenge meldingen skal ligge ute. En melding kan publiseres bare til ansatte, eller til elever og ansatte.

## Opprett redaktør
Det er rektor og administrator som kan utnevne/slette redaktører. Dette utføres fra _Mine sider>Tilgang>Bulleteng_.

### Opprett en bulleteng
Dersom du er redaktør vises dette  skjermbilde:

![bilde](https://user-images.githubusercontent.com/80097133/153376310-15b4256a-bfdb-4e78-89cd-d42d09ddc065.png)

Klikk _Legg til_ for å oppprette et oppslag. Oppgi når oppslaget skal publiseres og når det utgår. Skriv inn en dato på formatet dd.mm.åååå eller trykk på kalendersymbolet til høyre for _Publiser_ og _Utgår_ og velg en dato. 

Merk at du kan kopiere inn ikke bare tekst, men legge inn figurer/bilder fra utklippsverktøy.

Dersom du ikke huker for _Bare for ansatte_, vil bulletengen være synlig for alle brukere av iSkole. 

### Endre og slette
Aktive oppslag du har opprettet kan nås fra menyvalget _Bulleteng_ innenfor publiseringstiden.. Hvis du ønsker å endre eller slette oppslaget, bruk linkene under det aktuelle oppslaget. Innaktive oppslag er tilgjengelig under linken _Vis meddelelser utenfor publiseringstiden_. Hvis du ønsker at et utgått oppslag skal vises på nytt, endrer du _Utgår_ til en ny dato.




### Foreldre

Det er mulig å begrense foreldres innsyn i dataene til sine barn. Fra _Elevadmin.>Elev_ er det mulig, da for den enkelte elev, å utvide retten til innsyn.
