---
id: ms_vurderinger
title: Vurderinger
sidebar_label: Vurderinger
---

Første skjermbilde viser alle fag du skal evaluere. Her kan du få oversikt over allerede har planlagte prøver i dine fag. 

![bilde](https://github.com/BarmanHanssen/iskole/assets/80097133/86177da8-38a9-4559-a372-af46f423b5eb)

Velger nå faget AP3D HIS:

![bilde](https://github.com/BarmanHanssen/iskole/assets/80097133/96e4539d-d15a-4725-a6d3-f142f0e3def8)

## Alle elevene i faget
_Prøveliste_ viser prøver som allerede er registrert i faget. Her kan du endre på opplysninger om prøven, samt legge til karakterer og kommentarer på hver enkelt elev. 

_Fremtidige synlige prøver for elevene i gruppen_ For å unngå å legge en prøve for nært en annen prøve, viser listen prøver de involverte elevene har i fremtiden


### Opprett ny prøve 
For å opprette en ny prøve, klikk _Legg til ny prøve_. Velg prøveform, dato prøven skal avholdes, når den skal bli synlig for elevene, prøvens varighet og en beskrivelse. Hvis antall dager settes til én vil iSkole behandle prøven som en heldagsprøve. Dette vil blandt annet gi deg mulighet til å føre fravær for denne prøven. Hvis du ønsker at elevene skal levere dokumenter i forbindelse med prøven, kan du oppgi en innleveringsfrist. Elevene har mulighet til å levere flere dokumenter, og de kan levere inntil de har fått en karakter eller en kommentar. Hvis vurderingen settes etter innleveringsfristen, vil eleven ha mulighet til å levere, men innleveringsdatoen vil bli markert med rødt. Å klikke _Lagre og gå til resultater_ er det samme som å klikke _Lagre og gå til prøver_ for deretter å velge prøven fra prøvelisten. 

:::info Merk
Hvis det ikke velges noen dato i feltet _Resultater vises fra_ vil resultatene vises for eleven så snart de er innført.
:::

### Endre en prøve
Klikk _Rediger_ på en prøve i prøvelisten for å endre den. I tillegg til å endre på den opprinnelige informasjonen, kan du legge til dokumenter, for eksempel oppgavearket til en innlevering. Dokumenter som skal knyttes til prøven må først legges inn i ditt arkiv. Når du skal føre resultater for elvene, kan du føre dette inn og lagre flere ganger om ønskelig. Neste gang du går inn på prøven, vil de innførte resultater og kommentarer være skrivebeskyttet. Da må lenken _Endre_ benyttes. Hvis karakter eller kommentar endres, vil eleven motta en melding som forteller hva karakteren ble endret fra og hva den ble endret til, samt begrgrunnelse hvis du velger og oppgi dette. Antall innleveringer knyttet til prøven vises i parantes etter _Vis_ i kolonnen _Innlevering_. Du har også mulighet til å legge til dokumenter for en elev. Følg lenken _Vis_ for både og legge til og laste ned innleveringer. Hvis du skal legge til et dokument her, må dette hentes fra datamaskinen og ikke fra arkivet. Du kan laste ned alle innleveringer ved å benytte knappen _Last ned alle innleveringer_ til høyre over elevlisten. Dersom skolen benytter plagiatkontroll vil det i tillegg til alle innleveringene vil det også ligge en rapport fra plagiatkontrollen. Rapporten inneholder prosent likhet og en lenke til plagiatrapporten.

:::tip Tips
Når elevene ser på sine prøveresultater vil vi beregne en gjennomsnittskarakter. Denne beregnes ved å kontrollere om første tegnet i resultatet er et tall, hvis ja og resultatet ikke inneholder %, benytter vi dette tallet i beregningen.
:::

## Enkeltelever i faget
Her kan du legge inn en enkeltvurdering av en elev. Her oppgis dato, karakter og en kommentar. Karakteren for enkeltvurderingen vises når du skal føre karakterer i faget.

## Fagsamtale
Samtaler faglæreren har hatt med eleven kan dokumenteres i iSkole. Når du har valgt vurderingsformen _Fagsamtale_, velger du _Dato_ og klikker _Lagre_. Da kommer du videre til et tekstfelt hvor du kan skrive inn tekst. Elevene kan kvittere på fagsamtaler, slik at faglæreren vet at eleven har lest de.

Det kan føres fagsamtaler for flere elever samtidig ved å veleg _Legg inn fagsamtale for alle elever_ over listen med elever. Skriv ønsket tekst, kryss av de elevene teksten skal gjelde for og klikk _Kopier ti valgte elever_. Kopieringen kan gjentas flere ganger slik at grupper av elever kan få samme tekst. Når en eller flere av elevene har de tekstene de skal ha klikker du _Lagre og gå tilbake_ for å legge inn alle fagsamtalene.

:::info Merk
Dersom du kun kopierer og ikke lagrer vil det ikke bli registrert noen elevsamtaler.
:::

## Elevs egenvurdering
Elevene har mulighet til selv å skrive en vurdering av seg selv i forhold til dette faget. Denne vurderingen kan leses av faglæreren. Det er ikke obligatorisk for elevene å gjøre egenvurdering i fagene og det styres av faglærerne hvorvidt det skal gjøres egenvurdering. Faglærer kan igjen gi eleven tilbakemelding på egenvurderingen.

## Orden- og atferdsvurdering
Orden- og atferdsmerknader er merknader i forbindelse med brudd på skolens reglement. Faglærere kan navigere til eleven det gjelder via faget, kontaktlærere kan gå direkte til sine elever. Klikk _Rediger_ bak elevens navn for å lese vurderinger eller legge til en ny. Vurderinger lagt til her får en referanse knyttet til faget selv om merknaden som sådan er uavhengig av faget. Den blir synlig for kontaklæreren under menyvalget _Elever_, vis detaljer for eleven og fanen _Orden/atferd_. Orden- og atferdsvurderinger som gjelder hendelser utenom timer, f.eks. friminutt eller studieøkter, kan føres av kontaktlærer og ansatte med rollen _Elevinspektør_ på samme sted (menyvalget _Elever_).
