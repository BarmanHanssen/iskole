---
id: ms_startside
title: Startside
sidebar_label: Startside
---

Startsiden gir en pekepinn til dagens oppgaver.  Informasjonsboksene har lenker slik at man kan navigere til sider hvor man kan få flere detaljer. Siden startsiden er ment å gi en pekepinn for dagens oppgaver, så vil utførte oppgaver ikke vises. 

![Startsiden](/img/ms_startsiden.png 'Startsiden')

### Timeplan

Her vises din timeplanen for i dag. Timeplanen for hele uken fås fra menyvalget [Timeplan](/docs/ms_timeplan).
Timen i timeplanen er en lenke som går direkte til fraværsføringen for dette faget. For små skjermer benyttes automatisk den komprimerte visningen, ellers fullvisningen.

#### Min oversikt
Gir oversikt over hendelser og oppgaver knyttet til din rolle. Hvilket innhold som skal vises kan tilpassed ved å klikke på blyanten oppe i høyre hjørne. 

#### Nye meldinger

Antall meldinger som du ennå ikke har åpnet angis her. Trykker du på ikonet ledes du til menyvalget _Meldinger_. 

#### Nye bulletenger

Skolens ledere kan sende ut meldinger til alle elever, foreldre og ansatte ved å benytte en bulleteng. En enkel og effektiv måte å kommunisere med alle aktive brukere av iSkole!

#### Fravær

Her vises antall klager og egenmeldinger som du ennå ikke har behandlet. For kontaktlærere er det også en lenke direkte til føringen av dagfravær for hele uka.

#### Udokumentert fravær
Fraværsprosenten beregnes 1. halvår ut i fra timeplanlagte timer og for hele skoleåret mot fagets omfang, altså for antall timer hele skoleåret. For å få oversikt over hvem som kan være i faresonen, kan du få listet ut elevene i dine fag som har prosentvis fravær på minst prosentsatsen som er lagt inn. Prosentsatsen kan du selv velge.

Som standard ekskluderes de som har fått varsel, men du kan huke av _Inkluder elever som har fått varsel_ for å se alle elever.

[Se reglement hos Udir](https://www.udir.no/regelverkstolkninger/opplaring/Vitnemal/fravarsgrense---udir-3-2016/)


:::info Merk
For at en elev skal regnes som varslet, må varselet være opprettet med avhuking _Fare for å overstige grense 10% udokumentert fravær_.
:::

:::caution Viktig 
Varslet skal gis «straks». Det vil si at når det er fare for at eleven kan overskride fraværsgrensen, skal det varsles. Selv om det ble varslet i forbindelse med halvårskarakteren, må det varsles på nytt i forbindelse med standpunktkarakteren.
:::

#### Fremtidige vikartimer

Dersom du allerede er lagt inn som vikar vil antall timer, og betingelser vises her. Klikker du på ikonet hvor vikartimer er større enn 0, vil du få opp timeplanen hvor vikartimene er markert med egen farge.


### Skolens oversikt
Skolens oversikt vises for skolens ledelse. Den inneholder ansattfravær, vikartimer, alle skolens elever med udokumentart fravær over valgt prosent som ikke har mottatt varsel, antall varselbrev som ikke er åpnet og permisjonssøknader. Også her kan man klikke på alle boksene for å få flere detaljer.