---
id: ms_startside
title: Startside
sidebar_label: Startside
---

Skjermbildet er ment å gi en pekepinn for dagens oppgaver. Timeplanen viser derfor kun inneværende dag. Alle informasjonsboksene fungerer også som lenker slik at man kan navigere til sider hvor man kan se nærmere på datamaterialet bak. Timeplanen navigerer til fraværsføringen. Informasjonsboksen for udokumentert fravær navigerer til en detaljert oversikt hvor man også kan endre prosenten for å se hvem som kommer med i utvalget. Kun fag man har karakteransvar for som tas med i beregningen. Det vil si at om man er tolærer eller vikar, så vil man ikke få med disse fagene. Siden startsiden er ment å gi en pekepinn for dagens oppgaver, så vil utførte oppgaver ikke vises. Eksempelvis vil ikke elever som allerede har fått varselbrev om høyt fravær komme med i tellingen på startsiden — dette fordi oppgaven er løst og er ferdig.

## Udokumentert fravær
Ved å klikke på ikonet _Elever over angitt prosent_ vises en ny side som lister ut elever og fag med udokumentert fravær over angitt prosent. Som standard ekskluderes de som har fått varsel, kryss av _Inkluder elever som har fått varsel_ for å se alle elever. Prosenten er beregnet mot fagets omfang, altså timetallet for hele skoleåret. Elever som har mer enn 7% fravær vil vises i listen hvis de ikke er varslet for 2. halvår. Dette uavhengig av hvilken prosent man velger. Dette for å fange opp de som allerede 1. halvår står i fare for å miste standpunktkarakteren.

[Se reglement hos Udir](https://www.udir.no/regelverkstolkninger/opplaring/Vitnemal/fravarsgrense---udir-3-2016/)


:::note Merk
For at en elev skal regnes som varslet, må varselet være opprettet med avhuking _Fare for å overstige grense 10% udokumentert fravær_.
:::

:::important 
Varslet skal gis «straks». Det vil si at når det er fare for at eleven kan overskride fraværsgrensen, skal det varsles. Selv om det ble varslet i forbindelse med halvårskarakteren, må det varsles på nytt i forbindelse med standpunktkarakteren.
:::
