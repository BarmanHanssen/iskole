---
id: ms_karakterer
title: Karakterer
sidebar_label: Karakterer
---
Det er halvårskarakterene som skal settes her.

![bilde](https://github.com/BarmanHanssen/iskole/assets/80097133/f7049af8-46f1-4e69-acfa-028f7c8c340a)

Karakterer kan ikke innføres før det er gitt tilgang til innføring. Datoene for når karakterer kan innføres, og når de blir synlige for elevene vises under elevnavnene. (Datoene settes av rektor/rektors stedfortreder fra _Tilgang>Karakterer_.)

Faglærer får opp alle sine fag hvor karakter skal inngå, altså fag med fagkode forskjellig fra 999999. 

For hvert fag fås en tabell med elevene i faget, hvilken fagkode eleven har i dette faget, prosent udokumentert fravær, eventuelle  egenvurderinger og vurderinger. Hvis det er elever med avvikende fagkode hvor noen skal ha karakter for 2. halvår og noen standpunkt, vil karakteren bokføres bare der den hører hjemme. Fraværsprosenten er elevenes totale fravær untatt §6-8 b-i for aktuell fagkode beregnet mot fagets omfang (årstimetallet).

Når en karakter er ført, kan man skrive en begrunnelse for karakteren. Det er en fane for 1. halvår og en for 2. halvår og standpunkt.

:::info Merk
Ført karakter regnes normalt som fastsatt. Rektor og rektors stedfortreder kan åpne for karakterendring i perioden for karakterføring. Eventuelle feilføringer må ellers rapporteres til skolens rektor eller karakteransvarlig.
:::
