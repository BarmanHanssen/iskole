---
id: oversikt
title: Oversikt 
sidebar_label: Oversikt
---

## Dokumentasjon for iSkole
Menyen til venstre er inngangsporten til dokumentasjon av iSkole. Mesteparten av dokumentasjonen er tilgjengelig for alle som er innlogget i iSkole. Men noen deler er forbeholdt enkelte brukergrupper.

Etter innlogging kommer alle inn på iSkoles _Startside_. Hvilke menyvalg som vises avhenger av om man er elev, forelder eller ansatt ved skolen. 

_Mine sider_ for ansatte har samme stil som iSkole for elever og foreldre. En stund fremover vil det være mulig å velge om man vil benytte den gamle eller den nye versjonen. Selv om skjermbildene har fått litt annet utseende, så er funksjonaliteten den samme, og man kan utføre de samme oppgavene i den nye som den gamle med to unntak. Valget _Brukerrolle_ er ikke videreført og _Foto_ er flyttet til modulene _Elevadmin_ og _Personal_. Menyen er litt omarbeidet i forhold til menyvalgenes rekkefølge, der vi har forsøkt å rangere menyvalgene etter hvor ofte de blir benyttet.

### Menyen
Menyen vises til venstre i skjermbildet. Dersom menyen ikke er synlig åpnes den ved å benytte _Burgerikonet_ øverst til venstre:

![image](https://user-images.githubusercontent.com/80097133/210064510-81399be3-ce52-4be2-b9bd-b64322fc2ab6.png)

Man kan velge å holde den fremme uansett ved å trykke på hengelåsen øverst i menyen. Ved å trykke _X_ lukkes menyen. Hvis skjermbildet er smalt, vil menyen automatisk skjule seg når man har gjort et valg.

Dokumentasjonen får en altså frem via menyvalgene. For å begrense lengden på menyen, har vi innført undermenyer, noe som markeres med _>_ bak menynavnet.
Vi jobber kontinuerlig med videreutvikling av iSkole. Å dokumentere funksjonaliteten til det enkelte menyvalget er en viktig del av denne prosessen. Kvaliteten på dokumentasjonen er det dere som brukere som må bedømme. Vi tar derfor med takk i mot innspill. Det kan gjelde for lite/mangelfull tekst, eller formuleringer som ikke er forståelige. Ikke nøl, send epost til support@barman-hanssen.no! Vi lover å besvare alle innspill.
