---
id: oversikt
title: Oversikt 
sidebar_label: Oversikt
---

## Dokumentasjon for iSkole
Menyen til venstre er inngangsporten til dokumentasjon av iSkole. Mesteparten av dokumentasjonen er tilgjengelig for alle som er innlogget i iSkole. Men noen deler er forbeholdt enkelte brukergrupper.

Etter innlogging kommer alle inn på iSkoles _Startside_. Hvilke menyvalg som er tilgjengelig i høyre kolonne avhenger av om man er elev, forelder eller ansatt ved skolen. 

_Mine sider_ for ansatte har samme stil som iSkole for elever og foreldre. En stund fremover vil det være mulig å velge om man vil benytte den gamle eller den nye versjonen . Selv om skjermbildene har fått litt annet utseende, så er funksjonaliteten den samme, og man kan utføre de samme oppgavene i den nye som den gamle med to unntak. Valget _Brukerrolle_ er ikke videreført og _Foto_ er flyttet til modulene _Elevadmin_ og _Personal_. Menyen er litt omarbeidet i forhold til menyvalgenes rekkefølge, der vi har forsøkt å rangere menyvalgene etter hvor ofte de blir benyttet.

### Menyen
Menyen vises til venstre i skjermbildet. Dersom den ikke er synlig åpnes den ved å benytte _Burgerikonet_ øverst til venstre. Hvis skjermbildet er smalt, vil menyen automatisk skjule seg når man har gjort et valg. Man kan velge å holde den fremme uansett ved å trykke på hengelåsen øverst i menyen. For å begrense lengden på menyen, har vi valgt å innføre tre valg som har undervalg, henholdsvis menyvalgene _Timeplan_, _Dokumenter_ og _Brev_.

### Meldinger
En av de større endringene i den nye versjonen er meldinger, og spesielt sending. Adresselistene er nå enklere både å forstå og bruke. Man kan fritt søke etter elever, foreldre og ansatte eller velge blandt de mange gruppene.

### Brev
Vi har samlet de tre brevtypene for varsel, formelle brev og brev i forbindelsemed språkopplæring under menyvalget Brev. Tanken er at det skal bli mere synlig for brukerne.

### Varselbrev
Der lærerne gikk via _Startsiden_ eller _Rapporter_ for å velge varselbrev, kan de nå gå direkte fra menyvalget _Brev > Varselbrev_. Man har her sammefunksjonalitet som før, men alt er samlet på ett sted. Antall elever i «faresonen» vises fortsatt på startsiden og lenker direkte til det nye menyvalget.

### IOP
Vi har kun videreført den nye versjonen av IOP (fra 2018). Den gamle var sentrert rundt opplasting av dokumenter, mens den nye er fokusert på hele prosessen og genererer dokumenter utfra hva som er lagt inn av data underveis. De som ønsker å benytte en dokumentbasert tilnærming kan gjøre det ved å samle alle dokumentene som vedrører IOP’en her.

### Arikv / dokumenter
Det som før hadde navnet _Arkiv_ har nå blitt samlet under _Dokumenter_. _Arkiv_ heter nå _Mine dokumenter_. Brukergrensesnittet er frisket opp slik at funksjon og utseende er tilsvarende som i filutforskeren i Windows. Man kan flytte mapper og filer ved å dra dem til en ny plassering med musen, samt laste opp nye dokumenter fra maskinen ved å dra og slippe de i ønsket mappe. Man har som før muligheten til å publisere dokumenter i et fellesarkiv, og å dele dokumenter med alle i forskjellige faggrupper.
