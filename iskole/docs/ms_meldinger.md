---
id: ms_meldinger
title: Meldinger
sidebar_label: Meldinger
---

iSkole har et internt meldingssystem. Du kan sende og motta meldinger fra ansatte og elever.

## Innkommende meldinger
Uleste meldinger vises med fet skrift. Klikk på meldingen du ønsker å lese, denne vil da vises til høyere for listen over meldinger. Når du leser eller
sletter en melding, vil avsenderen kunne se dette under _Sendte meldinger_. Du kan svare på en melding ved å tykke _Svar_. Hvis du har liten skjerm,
kan du trykke på pilen mellom meldingslisten og meldingen, eller mellom meldingen og svarfeltet. Da vil meldingslisten/meldingen skjules. For å slette
meldinger, trykker du _Slette valgt melding_. Det er mulig å markere flere meldinger ved å bruke kontroll eller skift tasten.

## Ny melding
Du kan sende melding til ansatte og elever. Adresselistene er delt inn i følgende kategorier:

**Kontaktelever** er tilgjengelig hvis du er kontaktlærer.  
**Elever i mine fag** viser en nedtrekksliste. Når du har valgt et fag, vises elevene i tabellen under.  
**Elever** viser alle elevene på skolen. Filter benyttes for å filtrere elever på første bokstav i etternavnet. Det blanke feltet under brukes for å søke i
listen. Hvis du først har valgt A i filteret, kan du kun søke etter personer med etternavn som starter med A. Du kan benytte % i isøket. %Ola vil gi alle elever som har Ola som en del av for- eller etternavnet.  
**Elever i fag** inneholder en nedtrekksliste med alle fag ved skolen, etterfult av en tabell med elvene i fag.  
**Elever tilhørende en ansatt** viser alle elevene til en ansatt. Du kan også her benytte det blanke feltet til å gjøre søk. For eksempel %2% for å vise
alle lærerens elever som går i 2. klasse.  
**Ansatte** tilsvarende fuksjonalitet som for valget _Elever_.

For å velge flere mottakere kan du holde inne kontroll eller skift tasten mens du klikker på navn i tabellen. Klikk på > knappen under lista for å
legge de til som mottakere. Hvis du ønsker å sende melding til alle i listen, trykker du >>. 

Det er mulig å legge til vedlegg, trykk _Utforsk_, naviger til filen, klikk OK og avslutt med _Legg til_. Vedlegget er lastet opp når det vises i en tabell
direkte under knappen _Legg til_.

Hvis skolen har registrert e-postadressen din, kan du også sende kopi av meldingen som e-post. Din e-post adresse vil da legges inn som svar adresse,
slik at mottakeren kan svare på e-posten din. Eventuelle vedlegg vil også sendes med e-post. Personer i administrasjonen, kontaktlærere og faglærere,
kan sende kopi av meldingen på e-post til foresatte. Det er også mulig å kun sende meldingen til foresatte, uten at den sendes som melding i iSkole.

:::note Merk
Når man krysser av for sending av e-post til foresatte, så sendes den ikke om eleven er over 18 år. Slik er man forhindret fra å sende brev til foreldre av myndige elever uforvarende. Skal man sende ut invitasjoner til arrangementer ved skolen til alle foreledrene - også de som har barn over 18 år - så må man opplyse om det til de elevene som er myndige at de må gi beskjed til sine foreldre.
:::

## Sendte meldinger
Viser en liste over sendte meldinger. Hvis du klikker på meldingen, kan du lese den, samt se informasjon om hver enkelt mottaker har lest og slettet meldingen din.
