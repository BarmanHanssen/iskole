---
id: ms_meldinger
title: Meldinger
sidebar_label: Meldinger
---

![bilde](/img/ms_meldinger_innboks.png 'Innboks')
Meldinger kan sendes fra iSkole til alle elever, ansatte og til registrerte foreldre til elever. Meldinger kan sendes internt, altså bare synlig fra iSkole, eller via mobiltelefon. Merk at skolen må åpne for SMS-meldinger, da disse medfører ekstra kostnad for skolen.

### Innboks
Tabellen viser alle meldinger du har mottatt. Uleste meldinger vises med fet skrift og kulepunkt. Klikk på meldingen du ønsker å lese. Når du leser en melding, vil avsenderen kunne se dette under fanen _Sendt_.

Du kan svare på valgte melding ved å trykke _Svar_. Opprinnelig innhold og avsender kopieres over til en ny melding, du kan velge å legge til flere mottakere. 

Meldinger slettes enten med knappen _Slett_ når du leser meldingen eller ved å markere en eller flere meldinger i innboksen. Ved markering av meldinger i innboksen vil knappen _Slett valgte meldinger_ vises.

### Ny melding
Du kan sende melding til ansatte, elever og foreldre. Adresselisten er gruppert på kontaktelever, elever i klasser, ansatte og foreldre. Personer kan være med i flere av grupperingene, men ved valg vil de forsvinne fra utvalget. Skriv i tekstfeltet for å søke i adresselisten. Foreldre vises med navnet til eleven i parentes, dermed kan du søke på eleven og velge forelderen(e) som mottaker. 

#### Gruppemottakere
For å sende melding til grupper ved skolen klikker du på pilen foran _Gruppemottakere_. Du får da mulighet til å sende melding til elevene dine fag, klasser, alle ansatte på skolen, alle elever på skolen, dine kontaktelever eller alle foreldre på skolen. Klikk på gruppen(e) du vil sende melding til for å legge disse til i til-feltet. Du kan kombinere gruppemottakere og enkeltpersoner.

![bilde](/img/ms_meldinger_ny_gruppemottakere.png 'Innboks')

#### Melding til foreldre
Dersom meldingen du sender skal til både elever og foreldre holder det å velge elevene i adresselisten og krysse av for _Send meldingen også til foreldrene_. Det gjør ikke noe om det også er ansatte i adresselisten.

:::info Merk
Selv om man krysser av for sending av e-post til foresatte, så sendes den ikke til foresatte dersom eleven er over 18 år. Skal man sende ut invitasjoner til et arrangement ved skolen til alle foresatte, også de som har elever over 18 år, så må elevene som er myndige, gi beskjeden videre.
:::

#### E-post
Du kan velge om meldingen kun skal være intern på iSkole eller om det i tillegg skal sendes en e-post til mottakeren. Du kan velge mellom å sende en kopi av meldingen eller om mottakeren skal motta et varsel om at de har fått en ny melding som må leses på iSkole.

:::caution Sensitiv informasjon
Dersom innholdet i meldingen er av sensitiv karakter anbefaler vi å ikke sende kopi av meldingen på e-post, men heller benytte seg av varsel om at en melding kan leses på iSkole.
:::

:::tip Pushvarsel
Dersom mottakere har aktivert pushvarsling for iSkole vil de motta pushvarsel om ny melding på iSkole. Dette får de uansett om de sender kopi, varsel eller ingen av delene.
:::

## Sendt
Her vises en kronologisk liste over sendte meldinger. Dersom en dato står i parentes etter navnet på mottaker, er dette datoen mottaker åpnet meldingen. Klikk på meldingen for å lese hele innholdet.


## SMS
Adresselisten for SMS er bygget på samme måte som ved sending av melding, men i tillegg vises personens telefonnummer bak navnet. SMS faktureres per melding . Under tekstfeltet vises derfor antall tegn meldingen består av, og hvor mange meldinger dette vil utgjøre.

:::info Merk
En ny meldingen sendes bare en gang til et mobilnummer, selv om nummeret er registrert på eksempelvis både elev og foresatt.
:::

:::info Merk 2
SMS forutsetter avtale med iSkole om sending av SMS. (I 2025: 64 øre per melding.)
:::

### Mine sendte SMS
En søkbar liste over alle SMS du har sendt. Inneholder navn og nummer på mottaker, innhold og sendetidspunkt.

:::tip Forbruk
Rektor og rektors stedfortreder kan følge SMS-forbruket fra _Mine sider > Rapporter > Administrasjon_.
:::
