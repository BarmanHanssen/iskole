---
id: gd_planperiode
title: Planperiode
sidebar_label: Planperiode
---

Innledningsvis fås en oversikt over alle skoleår hvor skolen allerede har data over blant annet elever og fag:

![image](https://github.com/BarmanHanssen/iskole/assets/80097133/019d00d0-4cc3-4748-8edb-855f8747818a)

Velges nå _+ Legg til_ kan en trekke veksler på tidligere innlagte data, i praksis fra forrige skoleår når nytt skoleår skal planlegges.

**Nedenfor følger teksten fra en tidligere versjon av i skole. Merk at vi nå benytter skoleår, mens vi tidligere benyttet planperiode.** 

Planperiode er et gitt tidsrom mellom mellom to datoer, her angitt som en Fradato og Tildato. For en skole er dette typisk et skoleår, fra 1. august og frem til 31. juli. Merk at dette representerer et kalenderår, ikke dato for når organsisert undervisning starter og siste skoledag. 
Detaljer om når det eksempelvis er skolestart og fridager registreres under _Skolerute_.

Når en ny planperiode starter, vil data knyttet til forrige planperiode forbli upåvirket av hva som nå registreres av data. Hver planperiode inneholder alt som er blitt registrert i løpet av planperioden. Altså dato om når eleven starter (20. august(?), når han slutter (31. juli(!)), hvilke fag og resultater som er oppnådd, likeså all undervisning i form av timeplaner og lærere, etc. (Etter-registrering av data til en tidligere planperiode er selvsagt mulig.)

:::note Merk
En elev får bare tilgang til sine data fra iSkole innenfor planperioden han er registrert som elev. Dersom planperioden eksempelvis har 24. juni som Tildato, vil eleven ikke kunne logge seg inn etter 24. juni. Dersom eleven slutter i løpet av planperioden, får han ikke tilgang til iSkole etter at han har sluttet.
:::

For å opprette ny planperiode klikkes det på _+ Legg til_, og følgende verdier skal innsettes: 

![image](https://user-images.githubusercontent.com/80097133/120602780-a6811200-c44b-11eb-9263-43530328bd0d.png)

Tidsperiode er fast fra 1. august til 31. juli. Datoene for øvrige feriedager overføres til _Skolerute_, og kan om nødvendig endres derfra.

![image](https://user-images.githubusercontent.com/80097133/120613164-3fb52600-c456-11eb-8a98-a116f7f6a22e.png)

- _Legg kun inn den nye planperioden_: Dersom det er første året iSkole benyttes, må en markere _Legg kun inn den nye planperioden_.
- _En eksisterende planperiode (anbefales)_: Dersom iSkole var i bruk i forrige planperiode, markeres _En eksisterende planperiode (anbefales)_. Man får da med oppsettet for klasser og fag slik det er satt opp fra planperioden man velger. Det er den forrige planperioden som er det opplagte valget her!

- _Inkluder timeplanen_: Dersom timeplanen for fagene fra i år er tilnærmet den samme som til neste år, selv om faglærerne ikke er de samme, kan en huke av her. Det er enkelt å bytte faglærer  og å gjøre de endringene som må til. (se  f.eks _Time- og fagfordeling>Klassefag_.) Denne muligheten er lite benyttet, de fleste finner det hensiktsmessig å begynne timeplanleggingen med blanke kort.
- _Kopier reserveringer_: Dersom noen rom, eller noen lærere, har fått båndlagt tider gjennom skoleåret, og dette skal fortsatt gjelde, markeres det her.

- _Kopier grupper (ikke timeplan og lærer)_: Dersom man planlegger med omlag de samme gruppefagene (valgfagene) som forrige skoleår, markeres det her. For mange skoler er det stort sett de samme gruppefagene som går igjen år etter år. Også her er det enkelt å gjøre nødvendige endringer, som innsetting av lærer, slette/sette inn ny gruppe. (Dette gjøres fra _Time- og fagfordeling>Gruppefag_.)

- _Kopier andre ressurser_: Dersom skolen benytter iSkole for å beregne lærernes beskjeftigelse, og noen av lærerne er tildelt en fast ressurs som ikke er knyttet til undervisning, så markeres _Kopier reserveringer_. (Justeringer gjøres fra _Time- og fagfordelin>Andre ressurser_.)

Hensikten med eventuelle markeringer er altså at en slipper å registrere på nytt ting som alt ligger inne og som ikke har endret seg nevneverdig fra foregående planperiode. Når ny planperiode er olpprettet, kan en selvsagt korrigere for data som er tatt med. Spørsmålet er hva som gir minst arbeid, å korrigere for avik, eller begynne med blanke ark.

Siste steg i prosessen er å klikke på _Opprett den nye planperiode_. Planperioden blir da lagt inn, og er umiddelbart klar for bruk. Muligens må en gjøre noen modisfiseringer, eksempelvis justere _Skolerute_, og/eller oppsettet av fag og klasser. Vær spesielt oppmerksom på dersom noen fagkoder er foreldet og erstattet nye fagkoder. Det skaper endel ekstraarbeid dersom dette oppdages først etter at prøver/karakterer er innført.

