---
id: forelder
title: iSkole for foreldre
sidebar_label: iSkole forelder
---

iSkole gir tilgang til timeplan, fravær, prøver, eksamen, karakterer med mer. iSkole er tilgjengelig for elever, og foreldre for elever under 18 år. Sidene er responsive og tilpasser seg størrelsen på skjermen. iSkole kan også installeres på  smarttelefoner som en «Progressive Web App» og dermed få sitt eget ikon som man kan starte iSkole fra.

## Pålogging for foreldre

### Innledning 
Foreldre kan logge på iSkole straks skolen har registrert dem. Skolen kan generere et informasjonsbrev som opplyser om iSkoles adresse, og hvilket
brukernavn og passord man skal benytte for pålogging. 

iSkole krever at det er registrert eget fødselsnr på forelderen for at forelderen skal kunne logge på. 

For de som ønsker å benytte iSkole fra telefonen, så kan man med fordel velge å installere og iSkole som en «progressive web app». Det er en beskrivelse for hvordan man gjør det fra info-siden i iSkole. 

### Passordbrevet fra skolen
Passordbrevet fra skolen inneholder nettadressen og passordet, og informasjon om hva forelderen skal benytte som brukernavn. Det er to versjoner av
passordbrevet — en for foreldre som ikke er registrert med eget fødselsnr i iSkole, og en for foreldre som er registrert med eget fødselsnr i iSkole. I eksemplene benytter vi de fiktive navnene _Marte Kirkerud_ på eleven og _Hans Tastad_ på avsenderen av passordbrevet.

### Pålogging

#### For foreldre uten eget fødselsnr i iSkole
Foreldrene kan ikke benytte seg av Feide, men må benytte brukernavn og passord gitt fra skolen eller hentet med _Glemt passord?_-funksjonen. Som eksempelet vist i brevet for pålogging uten eget fødselsnr, er adressen til iSkole _https://iskole.net_ og forelderen skal benytte Martes fødselsnummer etterfulgt av \#2 som brukernavn. Martes fødselsnummer er ikke med i brevet, men det har forelderen tilgang på enten ved å se i passet til Marte, eller fødselsattesten til Marte. I dette eksempelet er Marte født den 20. januar 2004 og har personnummer 55555. Fødselsnummeret er elleve siffer og for Marte er det da 20010455555. Siden det er forelder _2_ som skal logge på, så må _#2_ legges bak fødselsnummeret til Marte for å få et fullstendig brukernavn. Påloggingssiden er vist i skjermutklippet under.

![image](https://user-images.githubusercontent.com/10975905/187921550-2132347c-7059-4106-b586-581053a034d5.png)

Etter pålogging får forelderen anledning til å registrere egen fødselsdato og eget personnummer. Det er nødvendig for å komme videre. Skjermbildet for å registrere fødselsdato og personnummer er vist i skjermutklippet under.

![image](https://user-images.githubusercontent.com/10975905/187921425-cf8802d5-32df-46e4-a50d-c78b09539643.png)


Forelderen må taste inn fødselsdato og personnummer og trykke på knappen _Registrer_. iSkole gjør en kontroll av inntastede data og sjekker at de gir grunnlag for et gyldig fødselsnr. Hvis kontrollen godkjenner de inntastede data, så vil iSkole lagre dem og gjøre knappen _Nye iskole_ tilgjengelig slik at forelderen kan velge å fortsette inn i iSkole, vist i skjermutklippet under

![image](https://user-images.githubusercontent.com/10975905/187921707-41de5986-7385-4542-9701-fe58bb066218.png)

Merk at hvis man har flere barn ved skolen, så må man gjøre det samme en gang for hvert barn. Dette er fordi iSkole må opprette koblingen mellom forelder og barn. 

#### For foreldre med eget fødselsnr i iSkole

Foreldrene med eget fødselsnr registrert i iSkole benytter dette som brukernavn. Innloggingssiden for nye iSkole for foreldre har nettadressen _https://iskole.net/jet_iskole_forelder_ og ser ut som vist i skjermutklippet under.

![image](https://user-images.githubusercontent.com/10975905/187921896-e3840a6f-b47e-449e-9e59-04932edb60eb.png)

### Etter pålogging
Hvis du har flere barn på skolen, må du velge hvilket barn du ønsker å se. Du kan når som helst bytte barn ved å velge _Barn_ i hovedmenyen.

### Endre passord
Om man ønsker å bytte passordet til noe enklere enn det som er maskingenerert, så er det full anledning til det. Velg da _Endre passord_ fra menyen som nås gjennom å trykke på navnet oppe til høyre i skjermbildet. 

### Bestille nytt passord
Foreldre som er registrert med sin e-postadresse i iSkole, kan også selv bestille nytt passord ved å trykke på lenken _Glemt passord?_ fra innloggingssiden. Man må deretter fylle inn egen e-post og eget fødselsnr. iSkole vil generere et nytt passord og sende det til den oppgitte e-postadressen såfremt det er den samme som er registrert i iSkole. 

