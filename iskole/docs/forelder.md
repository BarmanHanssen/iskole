---
id: forelder
title: iSkole for foreldre
sidebar_label: iSkole forelder
---

iSkole gir tilgang til timeplan, fravær, prøver, eksamen, karakterer med mer. iSkole er tilgjengelig for elever, og foreldre for elever under 18 år. Sidene er responsive og tilpasser seg størrelsen på skjermen. iSkole kan også installeres på  smarttelefoner som en «Progressive Web App» og dermed få sitt eget ikon som man kan starte iSkole fra.

:::warning Merk
Funksjonaliteten beskrevet her er under konstruksjon og blir snart tilgjengelig.
:::

## Pålogging for foreldre

### Innledning 
Foreldre kan logge på iSkole straks skolen har registrert dem. Skolen må generere et informasjonsbrev som opplyser om iSkoles adresse og en kode som må benyttes for å opprette en foreldrekonto. 

For de som ønsker å benytte iSkole fra telefonen, så kan man med fordel velge å installere og iSkole som en «progressive web app». Det er en beskrivelse for hvordan man gjør dette fra info-siden i iSkole. 

### Informasjonsbrev fra skolen
Informasjonsbrevet fra skolen inneholder informasjon om iSkole og en kode som benyttes til å registrere seg.

### Registrering på iSkole
For å registrere foreldrekonto på iSkole må man først ha fått et informasjonsbrev fra skolen med en kode som skal benyttes til registreringen.

#### Registrering - Trinn 1
Gå til <a href="https://iskole.net/jet_iskole_forelder" target="_blank">https://iskole.net/forelder</a> og klikk _Registrer foreldrekonto_.

![Innlogging og registrering](/img/iskole_forelder_innlogging.png)   
*Innlogging og registrering*

#### Registrering - Trinn 2
Fyll inn opplysningene som etterspørres. Alle feltene er obligatoriske og må fylles ut.
![Registrering](/img/iskole_forelder_registrering_1.png)   
*Registrering del 1*

#### Registrering - Trinn 3
Når alle opplysninger er utfylt, klikk _Kontroller opplysninger_. iSkole vil nå knytte din konto til eleven. Dersom skolen allerede har lagret en e-postadresse på deg, vil vi forhåndsutfylle denne, du kan endre denne om ønskelig. Denne e-postadressen vil bli brukt for å sende deg passord til iSkole og kan benyttes av skolen for å sende deg informasjon.

#### Registrering - Trinn 4
Fyll inn, eventuelt korriger e-postadressen og klikk _Registrer konto_. Et passord vil nå bli generert og sendt på e-post.
![Registrering_2](/img/iskole_forelder_registrering_2.png)   
*Registrering del 2*


### Jeg er allerede registrert
Dersom du har flere barn eller allerede har en konto på iSkole kan du logge inn og legge til barnet fra menyvalget _Barn_. Klikk _Legg til barn_ og fyll inn elevens fødselsdato, personnummer og koden fra informasjonsbrevet.

![image](/img/iskole_forelder_legg_til_barn.png)   
*Dialogvinduet for å legge til barn*

### Pålogging
Foreldre logger inn med brukernavn og passord. Brukernavnet er forelderens fødselsnummer og passordet blir sendt på e-post ved registrering. Dersom man tidligere har benyttet iSkole, men har glemt passord, kan man benytte _Glemt passord?_-funksjonen fra innlogginssiden. Foreldre kan ikke benytte seg av Feide.

#### Etter pålogging
Hvis du har flere barn på skolen, må du velge hvilket barn du ønsker å se. Du kan når som helst bytte barn ved å velge _Barn_ i hovedmenyen.

#### Endre passord
Om man ønsker å bytte passordet til noe enklere enn det som er maskingenerert, så er det full anledning til det. Velg da _Endre passord_ fra menyen som nås gjennom å trykke på navnet oppe til høyre i skjermbildet. 

### Bestille nytt passord
Foreldre kan selv bestille nytt passord ved å trykke på lenken _Glemt passord?_ fra innloggingssiden. Man må deretter fylle inn egen e-post og eget fødselsnr. iSkole vil generere et nytt passord og sende det til den oppgitte e-postadressen såfremt det er den samme som er registrert i iSkole. 

