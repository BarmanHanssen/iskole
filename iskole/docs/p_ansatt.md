---
id: p_ansatt
title: Ansatt
sidebar_label: Ansatt
---
Her er menyvalget for de som har tilgang personaldelen av iSkole:

<img width="1229" height="535" alt="image" src="https://github.com/user-attachments/assets/98c5b331-5f51-4862-b23a-069304dc3cd2" />

### Ansatt

Velges Ansatt, får vi frem oversikt over ansatte som alt er registrert ved skolen. 

![image](https://github.com/user-attachments/assets/222d614f-2ff1-451d-ad3b-c4b0f19b48c9)

Dersom ny ansatt skal registreres starter vi her:

![bilde](https://github.com/user-attachments/assets/74e1cacd-ff51-4d96-b7dc-07563555298e)

Her må alt fylles ut for å få lagret dataene.
- _Brukernavn (kort)_: Benyttes blant annet på timeplanen. Maks tre tegn, ofte en (eller to) bokstaver fra fornavn og to (eller en) bokstav fra etternavnet. Kortnavnet blir kontrollert mot allerede kortnavn i bruk ved skolen slik at kortnavnet er unikt. Kan endres dersom nytt kortnavn er unikt.
- _Fødselsdata_ må fylles inn, årstallet skal ha fire siffer.
- _Personnr_: Her kontrolleres at det er et riktig norsk personnummer. Dersom vedkommende mangler personnummer, kan en midlertidig registrere et femsifret nummer som starter med tallet 9. Det anbefales å få registrert riktig personnummer så raskt som mulig. Etterregistrering kan i noen tilfeller medføre komplikasjoner.

:::info Merk
Når fødselsdato og personnummer er inntastet, vil systemet sjekke om det finns en registrering med dette fødselsnummer i vår database. Dersom personen har vært elev, eller ansatt, ved en skole som bruker iSkole, vil for- og etternavn hentes frem og automtisk fylles inn. 
:::
 
- _Fornavn/Etternavn_ må registreres, og kan endres.

Da er første del av dataene lagt inn, men flere data må på plass før den nyansatte kan gis oppdrag, og for å kunne logge inn på iSkole.

Klikk på ![image](https://github.com/user-attachments/assets/7dae50c6-0c7b-4133-a0f1-5251518ad852)

Klikk på den nytilsatte. Da fås dette bilde:

![image](https://github.com/user-attachments/assets/394cfa0f-081d-4c98-8f72-d1fbcebfc272)

Her er det mye data som etterspørres. Ikke alt må legges inn med en gang. Vi anbefaler minimum å fylle inn disse feltene i det grønne delen:
- _E-post arbeid_
- _Mobil_

Under **Diverse** kan det avhukes for Eksport og Jubileum. Fra menyvalget _Rapporter_ kan en liste ut alle ansatte som i inneværende år runder 40, 40, 60, eller 70 år. Dersom en ansatt ikke ønsker å komme på denne listen, markeres det her.

Klikk på _Lagre_ før du fortsetter på den nedre del av skjermbildet.

### Ansettelse og ansiennitet

_Ansettelse_
- Startdato: Vedkommende får ikke tilgang til iSkole før denne datoen er passert.
- Sluttdato: Kan stå blankt inntil videre. Når dato er innført, og passert, vil vedkommende miste tilgang til iSkole.
- Prosent: Stillingsstørrelsen til den ansatte angitt i prosent.
- Pedagogisk ansatt: Hukes av dersom vedkommende skal kunne tildeles undervisningsoppdrag.

_Ansiennitet/Funksjonstillegg/Lønnsplasering_

Dette er nøkkeltall dersom iSkole benyttes til budsjettering/lønn.

### Undervisningsfag

Her kan man _+Legge til..._ fagkoder som vedkommende har kompetanse i som lærer.  Tabellen fylles atomatisk opp med fag som læreren får tildelt fra _Time- og fagfordeling_, Fagene her gjør det lettere å finne kompetent lærer når time- og fagfordelingen skal settes opp. Men fagene innført her begrenser ikke oppdrag læreren kan pålegges.

### Fravær

![bilde](https://github.com/user-attachments/assets/4e716a19-1c6f-4716-af5f-d4d4b6838682)

Her kan autorisert bruker registrere fravær på ansatte.  I tillegg til dato og valgte grunn for fraværet er det merknadsfelt for utfyllende begrunnelse. Alternativt kan den ansatte selv registrere fravær fra _Mine sider>Eget fravær_.

### Permisjon

Her kan permisjonssøknad for en ansatt legges inn, og behandles. Dette er søknadsskjemaet:

![bilde](https://github.com/user-attachments/assets/702fc3d5-94b0-401e-8a96-f49b54c00fa6)

Når søknaden er behandlet, kan konklusjonen sammenfattes i dette skjemaet:

![bilde](https://github.com/user-attachments/assets/9a64adaa-69c3-4e0f-b86a-fb82e5a38431)

### Mappe

Her kan skolen lagre relevante dokumenter som angår den enkelte, eksempelvis søknadspapirene for stillingen vedkommende innehar.

![bilde](https://github.com/user-attachments/assets/33f4dd25-8bdc-40ed-9565-7e1fa91e8055)

### Merknad

![bilde](https://github.com/user-attachments/assets/67cb4655-bdbb-412f-b3f0-ee176d43cf72)








