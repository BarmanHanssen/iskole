---
id: elev
title: iSkole for elever
sidebar_label: iSkole elev
---

iSkole gir tilgang til timeplan, fravær, prøver, eksamen, karakterer med mer. iSkole er tilgjengelig for elever, og foreldre for elever under 18 år. Skjermbildene er dynamiske og tilpasser seg størrelsen på skjermen. iSkole kan også installeres på  marttelefoner som en «Progressive Web App» og dermed få sitt eget ikon som man kan starte iSkole fra.

## Adgangskontroll

### Innlogging fra iSkole
For å logge inn i iSkole må man ha brukernavn og passord. Avhengig av rutinene for de forskjellige skolene varierer tildeling av brukernavn og passord. Man kan i hovedsak benytte inntil tre alternativer for brukernavn:

- Fødselsnr, 11 siffer
- E-post
- Brukernavn

Passord blir første gang generert og delt ut av f.eks. kontaktlærerne. For å logge på skriver man inn brukernavn og passord og trykker på knappen _Logg inn_. Hvis man stort sett er den eneste som benytter maskinen, kan man krysse av for _Husk brukernavn_, så vil man slippe å skrive det inn neste gang man skal logge inn.

Har man glemt passordet sitt kan man få tilsendt et nytt passord på e-post. Trykk i såfall på lenken _Glemt passord?_. Man må da oppgi e-postadresse og fødselsnr for å få tilsendt nytt passord.

### Endre passord
Når du har logget inn kan du endre passord ved å klikke på navnet ditt øverst til høyre i bildet. Velg _Endre passord._ fra menyen.

### Innlogging via FEIDE
Hvis skolen har avtale med feide, og man har fått tildelt FEIDE-brukernavn kan man logge inn ved å trykke på knappen _FEIDE_.

## Utforming av skjermbildet i iSkole
Hovedmenyen i iSkole vises ved å trykke på «burgerikonet» oppe til venstre på siden. Ved å trykke på menyikonet vises menyen til venstre i skjermbildet. Øverst til høyre i vinduet står navnet på eleven. Navnet er også en nedtrekksliste hvor man har menyvalg som _Endre passord_, _Logg ut_ og eventuelt _Bytt skole_. Mellom menyikonet og navnet til eleven vises skolens logo, eventuelt skolens navn, og en overskrift for det valgte skjermbildet.

### Menyen i iSkole
Trykker man på menyikonet kommer menyen til syne i venstre kant. Noen menyvalg er gruppert. For eksempel samles alt som har med vurderinger i en undermeny _Vureringer_, og tilsvarende alt som har med dokumenter i _Dokumenter_. Hvis eleven har noen uleste meldinger, vises det med et hvitt tall på rød bakgrunn til høyre for menyvalget — i eksempelet nedenfor har eleven
tre uleste meldinger, ett ubesvart samtykke og to elevsamtaler som ikke er kvittert for. 

![Meny](/iskole/img/iskole_elev_meny_samlet.png 'Meny')

:::note Merk
Menyvalg som opplagt ikke er aktuelle for eleven vil ikke vises. Eksempelvis vil ikke menyvalget _Samtykke_ vises hvis ikke skolen har definert noe samtykkeskjema, og heller ikke menyvalget _Internat_ vil vises for elever på en skole som ikke har registrert noe internat.
:::

## Timeplan
Her kan du se din timeplan, ukeplan, hvilke lærere du har og læreres timeplaner. Vær oppmerksom på at den kan være forskjellig fra uke til uke og timelengden kan også variere. I timeplanen, kan du også se eventulle prøver faglæreren har lagt inn. 

Nederst i skjermbildet er det fire ikoner for å bytte visning til henholdsvis egen timeplan, egen ukeplan, liste av fag og lærere, og læreres timeplaner.


## Fravær
Dette skjermbildet har fire ikoner nederst som gjør at du kan velge mellom å se og registrere egenmeldinger, registrere oppmøte på de fagene skolen har definert som fag hvor elevene skal føre oppmøte, statistikk over ditt fravær og en oversikt med alt fravær.

Etterhvert som fag- eller kontaktlæreren din registrerer fravær og forsentkomming på deg, kan du se dette her.

### Egenmelding
Du kan registrere egenmeldinger for dagfravær og timefravær. Egenmeldingen for dagfravær går til kontaktlæreren
din og du letter arbeidet med å føre dagfravær ved å sende inn egenmelding. Du bør registrere en egenmelding for dagfravær så tidlig som mulig, men det går også an å etterregistrere egenmeldinger for dagfravær. Egenmeldingen for timefravær går til faglæreren din. Du kan også registrere egenmelding for timefravær bakover i tid for å ha som egen dokumentasjon. Har du egenmeldt dagfravær skal du ikke egenemelde timene denne dagen. Dersom du har dokumentasjon for fraværet kan denne lastes opp sammen med egenmeldingen.

:::note Merk
Mange skoler gir ordensanmerkning dersom det ikke registreres egenmelding. Se skolens ordensreglement eller spør din kontaktlærer.
:::

### Oppmøte
I vinduet for føring av oppmøte vises dagens timeplan og det er åpent for å føre oppmøte i gjeldende time. Hvis du ikke har undervisning i øyeblikket eller at skolen ikke har åpnet for at du skal føre oppmøte i faget som undervises i øyeblikket, så kan du heller ikke registrere noe.

### Statistikk
I vinduet for statistikk listes alle dine fag med prosentangivelse for fravær.

#### Timer avholdt og fravær for fag
Her telles alt fravær enten det er dokumentert eller ikke. Visningen _Skolestart og frem til i dag_ beregner ditt fravær i forhold til avholdte timer i faget. Visningene _1. halvår_ og _2. halvår_ beregner fraværet ditt mot timeplanlagte timer.

#### Udokumentert fravær
Her telles fravær som ikke er dokumentert med gyldig årsak. [Se reglement hos Udir](https://www.udir.no/regelverkstolkninger/opplaring/Vitnemal/fravarsgrense---udir-3-2016/hva-omfattes-av-fravarsgrensen/#fravar-som-ikke-omfattes-av-fravarsgrensen) Fraværet er beregnet i klokketimer. Fraværet 1. halvår beregnes mot timeplanlagte timer, mens fraværet for hele året beregnes mot fagets omfang i lærerplanen.

### Alt fravær
Du kan velge mellom en grafisk fremstilling av fraværet eller en liste. Grønt fravær er registert som dokumentert i henhold til Udirs reglement. Fravær som er blått har innmeldt årsak, enten gjennom egenmelding eller registert av læreren. Rødt fravær har ingen årsak, ved mange skoler vil dette medføre ordensanmerkning. Høyreklikk på fraværet for å registere egenmelding. Hvis du holder musepekeren over fraværet vil du få mer informasjon om timen. Hvis du har zoomet langt nok inn, vil hver boks også ha en kode. 

- D = Dagfravær
- I = Dagfravær som ikke teller på vitnemålet
- F = Timefravær
- O = Organisert studiearbeid (Teller ikke som fravær)
- S = For sent til timen
- M = Møtt

![Alt fravær](/iskole/img/iskole_elev_fravaer_alt.png 'Alt fravær')

## Vurderinger
### Prøver
Listen _Prøveresultater_ viser alle prøver hvor faglæreren din har gitt deg en vurdering i form av en karakter og eller en kommentar.

Listen _Til behandling_ viser alle prøver som ikke er avhold, eller som ikke er blitt vurdert. Hvis faglæreren har lagt ved dokumenter til prøven, vil disse være tilgjengelig under kolonnen _Prøvedokumenter_. Hvis det er en prøve med innlevering, kan du laste opp dokumenter frem til læreren din har gitt deg en vurdering. Hvis læreren din har satt en innleveringsfrist, og du leverer etter denne fristen, vil innleveringsdatoen markeres med rødt.

### Enkeltvurderinger
Listen _Vurderinger_ viser vurderinger faglæreren din registrer på deg. Dette kan for eksempel være en muntlig fremføring. Listen _Vurdering av halvårskarakter_ viser eventuelle kommentarer faglæreren legger inn på halvårskarakteren din. Hvis faglæreren din ønsker en egenvurdering, klikk _Rediger_ på linjen til dette faget, skriv inn egenvurderingen og klikk _Lagre_.

### Egenvurderinger

### Karakterer
Karakterer for alle skoleår vil vises her.

### Orden/atferd
Viser orden- og atferdkarakterer for skoleåret.

### Eksamen
I dette vinduet vises eksamensoppmeldingene. Privatisteksamen og norsk hovedmål vises straks man er oppmeldt, mens trekk i muntlig, muntlig/praktisk og praktisk eksamen vises to dager før selve eksamen. Forberedelse, for fag som har det, og innvilget tilrettelagt eksamen vises på hvert fag. Partier med eksamensstart før klokken 14:00 vises klokken 09:15 to dager før. Partier med eksamensstart etter klokken 14:00 vises klokken 14:15 to dager før. Resultatene vises i kolonnen _Sensur} når de er tilgjengelige.



## Meldinger
iSkole har et internt meldingssystem. Du kan sende og motta meldinger fra faglærer, kontaktlærer og medelever i de fagene du er registrert med.
### Innkommende meldinger
Uleste meldinger vises med fet skrift. Klikk på meldingen du ønsker å lese, denne vil da vises til høyere for listen over meldinger. Når du leser eller sletter en melding, vil avsenderen kunne se dette under _Sendte meldinger_. Du kan svare på en melding ved å tykke _Svar_. Hvis du har liten skjerm, kan du trykke på pilen mellom meldingslisten og meldingen, eller mellom meldingen og svarfeltet. Da vil meldingslisten/meldingen skjules. For å slette meldinger, trykker du _Slette valgt melding_. Det er mulig å markere flere meldinger ved å bruke kontroll eller skift tasten.

### Ny melding
Du kan sende melding til faglærer, kontaktlærer og medelever i de fagene du er oppmeldt i. For å velge flere mottakere kan du holde inne kontroll eller skift tasten når du klikker på navnene, og deretter klikke på > knappen under lista. Hvis du ønsker å sende melding til alle i listen, trykker du >>. Vær oppmerksom på at hver liste har sine egene knapper. 

Det er mulig å legge til vedlegg, trykk _Utforsk_, naviger til filen, klikk OK og avslutt med _Legg til_. Vedlegget er lastet opp når det vises i en tabell under _Legg til_. 

Hvis skolen har registrert epostadressen din, kan du også sende kopi av meldingen som epost. Din epost adresse vil da legges inn som avsenderadresse, slik at mottakeren kan svare på eposten din. Eventuelle vedlegg vil også sendes med epost.

### Sendte meldinger
Viser en liste over sendte meldinger. Hvis du klikker på meldingen, kan du lese den, samt se informasjon om hver enkelt mottaker har lest og slettet meldingen din.

## Bulleteng
Her kan skolen legge ut felles meldinger til elever og ansatte.

## Dokumenter
### Arkiv
I arkrivet kan du legge skolearbeid du ønsker å ta vare på. Dette kan være nyttig hvis du jobber med et dokument hjemme på egen datamaskin og ønsker å fortsette arbeidet på en av skolens datamaskiner. 

#### Opprette ny mappe
For å opprette en ny mappe, fyll inn feltet _Ny mappe_ og klikke lagre. Hvis du ikke har valgt noen mappa, vil den lagres direkte under mappen med ditt navn. Hvis du allerede har opprettet en mappe, og velger denne, vil den nye mappen opprettes som en undermappe av denne. 

#### Last opp fil
For å laste opp en fil, klikk _Utforsk_, naviger til ønsket fil og klikk OK. Du kan skrive noe om filen for lettere å huske innholdet av den senere. Klikk på mappen du ønsker å lagre filen i og avslutt med å trykke _Lagre fil_

### Delt med meg
Dine faglærere har muligheten til å gjøre dokumenter tilgjengelig for deg, disse vil vises her.

### Elevmappe

## Personalia
Her kan du se personalia skolen har registrert på deg. Du kan selv endre mobil og e-postadresse.

## Samtykke

## Utlån

## Bibliotek

## Internat

## Skolerute
Oversikt over skoleåret. Her vises skoledager, aktivitetsdager, planleggingsdager og fridager.


## Årsplan
Faglærerne har mulighet til å legge ut planer for året og for alle ukene i skoleåret. Eventuelle planer som er lagret vil vises på denne siden.

## Elevsamtaler
Kontaktlæreren din kan legge inn en oppsummering etter en elevsamtale. Klikk _Kvittér_ for å vise kontaktlæreren din at du har lest teksten.

## Fagsamtaler
Faglæreren din kan legge inn en oppsummering etter en fagsamtale. Klikk _Kvittér_ for å vise faglæreren din at du har lest teksten.

## IOP
Søknader og dokumentasjon i forbindelse med en individuell opplæringsplan vil vises her om dette gjelder deg.

## Programfag

## Søkerportal