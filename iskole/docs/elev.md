---
id: elev
title: iSkole for elever
sidebar_label: iSkole elev
---

iSkole gir tilgang til timeplan, fravær, prøver, eksamen, karakterer med mer. iSkole er tilgjengelig for elever, og foreldre for elever under 18 år.

## Adgangskontroll
For å logge inn i iSkole må man ha brukernavn og passord. Avhengig av rutinene for de forskjellige skolene varierer tildeling av brukernavn og passord. Man kan i hovedsak benytte inntil tre alternativer for brukernavn:

- Fødselsnr, 11 siffer
- E-post
- Brukernavn

Passord blir første gang generert og delt ut av f.eks. kontaktlærerne. For å logge på skriver man inn brukernavn og passord og trykker på knappen _Logg inn_. Hvis man stort sett er den eneste som benytter maskinen, kan man krysse av for _Husk brukernavn_, så vil man slippe å skrive det inn neste gang man skal logge inn. 
For elever som ikke er myndige, vil foreldrene kunne logge på iSkole såfremt de har fått passord. Foreldre benytter elevens brukernavn etterfulgt av enten \#1 eller \#2 avhengig om man er registrert som forelder 1 eller forelder 2 i iSkole. 

Har man glemt passordet sitt kan man få tilsendt et nytt passord på e-post. Trykk i såfall på lenken _Glemt passord?_. Man må da oppgi e-postadresse og fødselsnr for å få tilsendt nytt passord. Foreldre må oppgi egen epostadresse og elevens fødselsnr. Denne tjenesten forutsetter at man er registrert med epostadresse i iSkole.

## Personalia
Her kan du se personalia skolen har registrert på deg. I tillegg kan du endre passordet ditt.

## Meldinger
iSkole har et internt meldingssystem. Du kan sende og motta meldinger fra faglærer, kontaktlærer og medelever i de fagene du er registrert med.
### Innkommende meldinger
Uleste meldinger vises med fet skrift. Klikk på meldingen du ønsker å lese, denne vil da vises til høyere for listen over meldinger. Når du leser eller sletter en melding, vil avsenderen kunne se dette under _Sendte meldinger_. Du kan svare på en melding ved å tykke _Svar_. Hvis du har liten skjerm, kan du trykke på pilen mellom meldingslisten og meldingen, eller mellom meldingen og svarfeltet. Da vil meldingslisten/meldingen skjules. For å slette meldinger, trykker du _Slette valgt melding_. Det er mulig å markere flere meldinger ved å bruke kontroll eller skift tasten.

### y melding
Du kan sende melding til faglærer, kontaktlærer og medelever i de fagene du er oppmeldt i. For å velge flere mottakere kan du holde inne kontroll eller skift tasten når du klikker på navnene, og deretter klikke på > knappen under lista. Hvis du ønsker å sende melding til alle i listen, trykker du >>. Vær oppmerksom på at hver liste har sine egene knapper. 

Det er mulig å legge til vedlegg, trykk _Utforsk_, naviger til filen, klikk OK og avslutt med _Legg til_. Vedlegget er lastet opp når det vises i en tabell under _Legg til_. 

Hvis skolen har registrert epostadressen din, kan du også sende kopi av meldingen som epost. Din epost adresse vil da legges inn som avsenderadresse, slik at mottakeren kan svare på eposten din. Eventuelle vedlegg vil også sendes med epost.

### Sendte meldinger
Viser en liste over sendte meldinger. Hvis du klikker på meldingen, kan du lese den, samt se informasjon om hver enkelt mottaker har lest og slettet meldingen din.

## Bulleteng
Her kan skolen legge ut felles meldinger til elever og ansatte.

## Arkiv
I arkrivet kan du legge skolearbeid du ønsker å ta vare på. Dette kan være nyttig hvis du jobber med et dokument hjemme på egen datamaskin og ønsker å fortsette arbeidet på en av skolens datamaskiner. 

### Opprette ny mappe
For å opprette en ny mappe, fyll inn feltet _Ny mappe_ og klikke lagre. Hvis du ikke har valgt noen mappa, vil den lagres direkte under mappen med ditt navn. Hvis du allerede har opprettet en mappe, og velger denne, vil den nye mappen opprettes som en undermappe av denne. 

### Last opp fil
For å laste opp en fil, klikk _Utforsk_, naviger til ønsket fil og klikk OK. Du kan skrive noe om filen for lettere å huske innholdet av den senere. Klikk på mappen du ønsker å lagre filen i og avslutt med å trykke _Lagre fil_

## Dokumenter
Dine faglærere har muligheten til å gjøre dokumenter tilgjengelig for deg, disse vil vises her.

## Skolerute
Oversikt over skoleåret. Her vises skoledager, aktivitetsdager, planleggingsdager og fridager.

## Timeplan
Her kan du se din timeplan. Vær oppmerksom på at den kan være forskjellig fra uke til uke. 

For hver uke, kan du også se eventulle prøver og ukeplaner faglæreren har lagt inn. 

Listen _Fag og lærer i uke.._ viser fagene denne uken med faglærer. Klikk på navnet til faglæreren for å sende mail til faglæreren. Hvis du ønsker å se når faglæreren har undervisning, kan du trykke _Vis_ i kolonnen _Timeplan_. Hvis læreren har registrert bilde, vil dette også vises. 

Nederst på siden kan du se en oversikt over når hver time starter og slutter.

## Årsplan
Faglærerne har mulighet til å legge ut planer for året og for alle ukene i skoleåret. Eventuelle planer som er lagret vil vises på denne siden.

## Fravær
Etterhvert som fag- eller kontaktlæreren din registrerer fravær og forsentkomming på deg, kan du se dette her. _Fraværsoversikt_ viser hele skoleåret og etterfølges av en oppsummering. Fravær og forsentkomminger som registreres vil vises i tabellen _Timefravær innenfor klagefristen_. Du har 4 ukers frist på å klage. Klikk _Legg til_ for å registrere en klage. i nedtrekkslisten _Elev hevder_ velger du det du mener er rett for denne timen. Hvis klagen godkjennes, er det dette som automatisk blir lagret. Du kan også oppgi en forklaring. Klikk _Send_ for å sende inn klagen. For å endre klagen klikk _Endre_ gjør endringen og klikke _Send_. For å slette, klikk _Endre_ og deretter klikk _Slett_. Hvis klagen avvises, vil du få en melding om dette.

Videre listes merknader for time, dagfravær, merknader for dag og fravær som blir overført til vitnemålet.

## Orden/atferd
Viser orden- og atferdkarakterer for skoleåret.

## Elevsamtaler
Kontaktlæreren din kan legge inn en oppsummering etter en elevsamtale. Klikk _Kvittér_ for å vise kontaktlæreren din at du har lest teksten.

## Fagsamtaler
Faglæreren din kan legge inn en oppsummering etter en fagsamtale. Klikk _Kvittér_ for å vise faglæreren din at du har lest teksten.

## IOP
Søknader og dokumentasjon i forbindelse med en individuell opplæringsplan vil vises her om dette gjelder deg.

## Prøver
Listen _Prøveresultater_ viser alle prøver hvor faglæreren din har gitt deg en vurdering i form av en karakter og eller en kommentar.

Listen _Til behandling_ viser alle prøver som ikke er avhold, eller som ikke er blitt vurdert. Hvis faglæreren har lagt ved dokumenter til prøven, vil disse være tilgjengelig under kolonnen _Prøvedokumenter_. Hvis det er en prøve med innlevering, kan du laste opp dokumenter frem til læreren din har gitt deg en vurdering. Hvis læreren din har satt en innleveringsfrist, og du leverer etter denne fristen, vil innleveringsdatoen markeres med rødt.

## Vurdering i fag
Listen _Vurderinger_ viser vurderinger faglæreren din registrer på deg. Dette kan for eksempel være en muntlig fremføring. Listen _Vurdering av halvårskarakter_ viser eventuelle kommentarer faglæreren legger inn på halvårskarakteren din. Hvis faglæreren din ønsker en egenvurdering, klikk _Rediger_ på linjen til dette faget, skriv inn egenvurderingen og klikk _Lagre_.

## Resultater
Karakterer for alle skoleår vil vises her.

## Eksamen
I dette vinduet vises eksamensoppmeldingene. Privatisteksamen og norsk hovedmål vises straks man er oppmeldt, mens trekk i muntlig, muntlig/praktisk og praktisk eksamen vises to dager før selve eksamen. Forberedelse, for fag som har det, og innvilget tilrettelagt eksamen vises på hvert fag. Partier med eksamensstart før klokken 14:00 vises klokken 09:15 to dager før. Partier med eksamensstart etter klokken 14:00 vises klokken 14:15 to dager før. Resultatene vises i kolonnen _Sensur} når de er tilgjengelige.

## Rapport
Ukeplaner kan lastes ned som pdf-dokumenter.
