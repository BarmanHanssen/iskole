---
slug: ny_fravargrense_2025
title: Nye fraværsregler fra august 2025
author: Thomas Hannestad
author_title: Programmerer
author_url: https://github.com/thomashannestad
author_image_url: https://avatars.githubusercontent.com/u/10975904?s=400&u=3da50813df75e4f3afb48e241aba5457756c51a7&v=4
tags: [fravær]
---


# Innledning
Den 1. august 2025 trådte det i kraft nye regler for fraværsgrensen i videregående skole. Den største endringen er at helserelatert fravær vil telle på 10%-regelen, selv om fraværet dokumenteres. Fravær som kan unntas iht. [forskrift til privatskolelova §6-8 b-i](https://lovdata.no/dokument/SF/forskrift/2024-06-03-901/KAPITTEL_3-2-1#%C2%A76-8) vil som før ikke omfattes av 10%-regelen. I den forbindelse vil fraværsføringen på iSkole måtte endres for å skille ut helserelatert fravær.


## Endring for føring av fravær på iSkole

### Oppdater iSkole
:::warning Viktig!
Har du en gul linje øverst i skjermbildet med teksten _Lukk nettleseren for å aktivere ny versjon av iSkole_ må du lukke nettleseren (helt, ikke bare fanene) for å få innstallert siste versjon av iSkole.
:::

### Lærere
Avkryssningen for hvorvidt fraværet er dokumentert blir nå erstattet av en nedtrekksliste som angir dokumentasjonstype for fraværet. Listen består av
1. Udokumentert
1. Helse - egenmeldt
1. Helse - dokumentert
1. Dokumentert §6-8 b-i

:::info Merk
Dere skal alltid registrere fraværet med dokumentasjonstypen som passer til fraværsmeldingen dere har fått. Dette uavhengig av hva elevens fraværsprosent er i faget. 
:::

Eksempel for kontaktlærer som fører fravær på en elev:
![image](/img/Helsefravær.png)

:::warning Viktig!
Fravær som er registrert før 21. august må gjennomgås og få riktig dokumentasjonstype.
:::

### Elever og foreldre
Elever og foreldre leverer egenmelding som før. De oppgir ikke noen fraværskode, kun om de er borte og om de har dokumentasjon. Læreren som behandler egenmeldingen må eventuelt endre fraværskoden fra D (dagfravær) eller F (timefravær) til andre koder der dette er aktuelt, samt sette rett dokumentasjonstype. Udokumentert er standardverdi. 


### Startsiden - fravær og varsling
Oversikten på startsiden teller nå udokumentert + helserelatert fravær. Altså er det kun dokumentasjonstype _Dokumentert §6-8 b-i_ som unntas fra tellingen. Når grensen på 10% nærmer seg, varsler dere elevene som tidligere.

### Overskredet grense (Kommer snart)
Etter grensen på 10% udokumentert + helserelatert fravær er overskredet må alt fravær dokumenteres for at eleven ikke skal miste karakteren. Vi arbeider med å lage oversikter for elever, foreldre og lærere slik at det blir tydelig hviket fravær som må dokumenteres for å beholde karakteren.

*Oppdatering 27.08.2025:* Elever får nå en liste over timer fravær hvor dokumentasjonstypen er _Udokumentert_ eller _Helse - egenmeldt_ og timen bringer de over 10% fravær i faget.

I eksempelet ser vi at eleven har 10,7% fravær i KRO1019. I oversikten med udokumentert fravær over 10% ser vi hvilken time som er over 10%. Eleven får også informasjon om fraværet allerede er egenmeldt. Dersom egenmelding ikke er levert eller den er behandlet vil eleven få en knapp _Egenmelding_ for enkelt å kunne levere dokumentasjon for fraværet.
![image](/img/blog_elevfravaer.png)

### Presisering av beregningen
Beregningen av udokumentert + helsefravær og grunnlaget for udokumentert fravær over 10% teller begge alt fravær med unntak av det som er dokumentert iht. §6-8 b-i. Det er mulig at elever kan få karakter, selv om det udokumentert + helsefravær overstiger 10%. Når en elev har over 10% fravær i et fag er det viktig å kontrollere at alt fravær som overstiger 10% er dokumentert. Dersom en elev har udokumentert fravær over 10%, men leverer dokumentasjon for §6-8 b-i for tidligere fravær, så vil dette kunne bringe det udokumenterte fraværet innenfor 10% igjen.

### Referanser
- Privatskolelova §6-8 https://lovdata.no/dokument/SF/forskrift/2024-06-03-901/KAPITTEL_3-2-1#%C2%A76-8
- UDIR sitt rundskriv om fraværsgrensen https://www.udir.no/regelverk-og-tilsyn/skole-og-opplaring/rundskriv-om-fravarsgrensen/